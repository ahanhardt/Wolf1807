<?xml version="1.0" encoding="UTF-8"?><?oxygen RNGSchema="../src/rng/tei-xl.rng"
                        type="xml"?><TEI xmlns="http://www.tei-c.org/ns/1.0" n="eur.hec_murray_gk.xml">
   <teiHeader type="text">
      <fileDesc>
         <titleStmt>
            <title type="work" n="Hec.">Hecuba</title>
            <title type="sub">Machine readable text</title>
            <author n="Eur.">Euripides</author>
            <editor role="editor" n="Murray">Gilbert Murray</editor>
            <sponsor>Perseus Project, Tufts University</sponsor>
            <principal>Gregory Crane</principal>
            <respStmt>
               <resp>Prepared under the supervision of</resp>
               <name>Lisa Cerrato</name>
               <name>William Merrill</name>
               <name>Elli Mylonas</name>
               <name>David Smith</name>
            </respStmt>
         </titleStmt>
         <extent>About 100Kb</extent>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
         </publicationStmt>
         <sourceDesc default="false">
            <bibl default="false">
               <author>Euripides</author>
               <title>Euripidis Fabulae, vol. 1</title>
               <editor role="editor">Gilbert Murray</editor>
               <pubPlace>Oxford</pubPlace>
               <publisher>Clarendon Press, Oxford</publisher>
               <date>1902</date>
            </bibl>
         </sourceDesc>
      </fileDesc>
      <encodingDesc>
         <refsDecl>
            <refState unit="line"/>
         </refsDecl>
      </encodingDesc>
   </teiHeader>
   <text xml:lang="greek">
      <body>
         <div type="episode" org="uniform" sample="complete" part="N">
            <milestone n="1" unit="card"/>
            <sp n="*poludw/rou ei)/dwlon">
               <speaker>Πολυδώρου εἴδωλον</speaker>
               <p>
                  <lb/>Ἥκω νεκρῶν κευθμῶνα καὶ σκότου πύλας
<lb/>λιπών, ἵν᾽ Ἅιδης χωρὶς ᾤκισται θεῶν,
<lb/>Πολύδωρος, Ἑκάβης παῖς γεγὼς τῆς Κισσέως
<lb/>Πριάμου τε πατρός, ὅς μ᾽, ἐπεὶ Φρυγῶν πόλιν
<lb rend="displayNum" n="5"/>κίνδυνος ἔσχε δορὶ πεσεῖν Ἑλληνικῷ,
<lb/>δείσας ὑπεξέπεμψε Τρωικῆς χθονὸς
<lb/>Πολυμήστορος πρὸς δῶμα Θρῃκίου ξένου,
<lb/>ὃς τήν<add>δ᾽</add> ἀρίστην Χερσονησίαν πλάκα
<lb/>σπείρει, φίλιππον λαὸν εὐθύνων δορί.
<lb rend="displayNum" n="10"/>πολὺν δὲ σὺν ἐμοὶ χρυσὸν ἐκπέμπει λάθρᾳ
<lb/>πατήρ, ἵν᾽, εἴ ποτ᾽ Ἰλίου τείχη πέσοι,
<lb/>τοῖς ζῶσιν εἴη παισὶ μὴ σπάνις βίου.
<lb/>νεώτατος δ᾽ ἦ Πριαμιδῶν, ὃ καί με γῆς
<lb/>ὑπεξέπεμψεν: οὔτε γὰρ φέρειν ὅπλα
<lb rend="displayNum" n="15"/>οὔτ᾽ ἔγχος οἷός τ᾽ ἦ νέῳ βραχίονι.
<lb/>ἕως μὲν οὖν γῆς ὄρθ᾽ ἔκειθ᾽ ὁρίσματα
<lb/>πύργοι τ᾽ ἄθραυστοι Τρωικῆς ἦσαν χθονὸς
<lb/>Ἕκτωρ τ᾽ ἀδελφὸς οὑμὸς εὐτύχει δορί,
<lb/>καλῶς παρ᾽ ἀνδρὶ Θρῃκὶ πατρῴῳ ξένῳ
<lb rend="displayNum" n="20"/>τροφαῖσιν ὥς τις πτόρθος ηὐξόμην, τάλας:
<lb/>ἐπεὶ δὲ Τροία θ᾽ Ἕκτορός τ᾽ ἀπόλλυται
<lb/>ψυχή, πατρῴα θ᾽ ἑστία κατεσκάφη,
<lb/>αὐτὸς δὲ βωμῷ πρὸς θεοδμήτῳ πίτνει
<lb/>σφαγεὶς Ἀχιλλέως παιδὸς ἐκ μιαιφόνου,
<lb rend="displayNum" n="25"/>κτείνει με χρυσοῦ τὸν ταλαίπωρον χάριν
<lb/>ξένος πατρῷος καὶ κτανὼν ἐς οἶδμ᾽ ἁλὸς
<lb/>μεθῆχ᾽, ἵν᾽ αὐτὸς χρυσὸν ἐν δόμοις ἔχῃ.
<lb/>κεῖμαι δ᾽ ἐπ᾽ ἀκταῖς, ἄλλοτ᾽ ἐν πόντου σάλῳ,
<lb/>πολλοῖς διαύλοις κυμάτων φορούμενος,
<lb rend="displayNum" n="30"/>ἄκλαυτος ἄταφος: νῦν δ᾽ ὑπὲρ μητρὸς φίλης
<lb/>Ἑκάβης ἀίσσω, σῶμ᾽ ἐρημώσας ἐμόν,
<lb/>τριταῖον ἤδη φέγγος αἰωρούμενος,
<lb/>ὅσονπερ ἐν γῇ τῇδε Χερσονησίᾳ
<lb/>μήτηρ ἐμὴ δύστηνος ἐκ Τροίας πάρα.
<milestone n="35" unit="card"/>
                  <lb rend="displayNum" n="35"/>
                  <milestone unit="para"/>πάντες δ᾽ Ἀχαιοὶ ναῦς ἔχοντες ἥσυχοι
<lb/>θάσσουσ᾽ ἐπ᾽ ἀκταῖς τῆσδε Θρῃκίας χθονός:
<lb/>ὁ Πηλέως γὰρ παῖς ὑπὲρ τύμβου φανεὶς
<lb/>κατέσχ᾽ Ἀχιλλεὺς πᾶν στράτευμ᾽ Ἑλληνικόν,
<lb/>πρὸς οἶκον εὐθύνοντας ἐναλίαν πλάτην:
<lb rend="displayNum" n="40"/>αἰτεῖ δ᾽ ἀδελφὴν τὴν ἐμὴν Πολυξένην
<lb/>τύμβῳ φίλον πρόσφαγμα καὶ γέρας λαβεῖν.
<lb/>καὶ τεύξεται τοῦδ᾽, οὐδ᾽ ἀδώρητος φίλων
<lb/>ἔσται πρὸς ἀνδρῶν: ἡ πεπρωμένη δ᾽ ἄγει
<lb/>θανεῖν ἀδελφὴν τῷδ᾽ ἐμὴν ἐν ἤματι.
<lb rend="displayNum" n="45"/>δυοῖν δὲ παίδοιν δύο νεκρὼ κατόψεται
<lb/>μήτηρ, ἐμοῦ τε τῆς τε δυστήνου κόρης.
<lb/>φανήσομαι γάρ, ὡς τάφου τλήμων τύχω,
<lb/>δούλης ποδῶν πάροιθεν ἐν κλυδωνίῳ.
<lb/>τοὺς γὰρ κάτω σθένοντας ἐξῃτησάμην
<lb rend="displayNum" n="50"/>τύμβου κυρῆσαι κἀς χέρας μητρὸς πεσεῖν.
<lb/>τοὐμὸν μὲν οὖν ὅσονπερ ἤθελον τυχεῖν
<lb/>ἔσται: γεραιᾷ δ᾽ ἐκποδὼν χωρήσομαι
<lb/>Ἑκάβῃ: περᾷ γὰρ ἥδ᾽ ὑπὸ σκηνῆς πόδα
<lb/>Ἀγαμέμνονος, φάντασμα δειμαίνουσ᾽ ἐμόν.
<lb rend="displayNum" n="54b"/>φεῦ:
<lb rend="displayNum" n="55"/>ὦ μῆτερ ἥτις ἐκ τυραννικῶν δόμων
<lb/>δούλειον ἦμαρ εἶδες, ὡς πράσσεις κακῶς
<lb/>ὅσονπερ εὖ ποτ᾽: ἀντισηκώσας δέ σε
<lb/>φθείρει θεῶν τις τῆς πάροιθ᾽ εὐπραξίας.
</p>
            </sp>
         </div>
         <milestone n="59" unit="card"/>
         <div type="choral" org="uniform" sample="complete" part="N">
            <div type="anapests" org="uniform" sample="complete" part="N">
               <sp>
                  <speaker>Ἑκάβη</speaker>
                  <p>
                     <lb/>ἄγετ᾽, ὦ παῖδες, τὴν γραῦν πρὸ δόμων,
<lb rend="displayNum" n="60"/>ἄγετ᾽ ὀρθοῦσαι τὴν ὁμόδουλον,
<lb/>Τρῳάδες, ὑμῖν, πρόσθε δ᾽ ἄνασσαν:
<lb/>λάβετε φέρετε πέμπετ᾽ ἀείρετέ μου
<lb/>γεραιᾶς χειρὸς προσλαζύμεναι:
<lb rend="displayNum" n="65"/>κἀγὼ σκολιῷ σκίπωνι χερὸς
<lb/>διερειδομένα σπεύσω βραδύπουν
<lb/>ἤλυσιν ἄρθρων προτιθεῖσα.
<lb/>
                     <milestone unit="para"/>ὦ στεροπὰ Διός, ὦ σκοτία νύξ,
<lb/>τί ποτ᾽ αἴρομαι ἔννυχος οὕτω
<lb rend="displayNum" n="70"/>δείμασι, φάσμασιν; ὦ πότνια Χθών,
<lb/>μελανοπτερύγων μῆτερ ὀνείρων,
<lb/>ἀποπέμπομαι ἔννυχον ὄψιν,
<lb/>ἣν περὶ παιδὸς ἐμοῦ τοῦ σῳζομένου κατὰ Θρῄκην
<lb rend="displayNum" n="75"/>ἀμφὶ Πολυξείνης τε φίλης θυγατρὸς δι᾽ ὀνείρων
<lb/>
                     <del status="unremarkable">εἶδον γὰρ</del> φοβερὰν <del status="unremarkable">ὄψιν ἔμαθον</del> ἐδάην.
<lb/>ὦ χθόνιοι θεοί, σώσατε παῖδ᾽ ἐμόν,
<lb rend="displayNum" n="80"/>ὃς μόνος οἴκων ἄγκυρ᾽ ἔτ᾽ ἐμῶν
<lb/>τὴν χιονώδη Θρῄκην κατέχει
<lb/>ξείνου πατρίου φυλακαῖσιν.
<lb/>ἔσται τι νέον:
<lb/>ἥξει τι μέλος γοερὸν γοεραῖς.
<lb rend="displayNum" n="85"/>οὔποτ᾽ ἐμὰ φρὴν ὧδ᾽ ἀλίαστος
<lb/>φρίσσει, ταρβεῖ.
<lb/>ποῦ ποτε θείαν Ἑλένου ψυχὰν
<lb/>καὶ Κασάνδραν ἐσίδω, Τρῳάδες,
<lb/>ὥς μοι κρίνωσιν ὀνείρους;
<lb rend="displayNum" n="90"/>εἶδον γὰρ βαλιὰν ἔλαφον λύκου αἵμονι χαλᾷ
<lb/>σφαζομέναν, ἀπ᾽ ἐμῶν γονάτων σπασθεῖσαν ἀνοίκτως.
<lb/>καὶ τόδε δεῖμά μοι: ἦλθ᾽ ὑπὲρ ἄκρας
<lb/>τύμβου κορυφᾶς
<lb/>φάντασμ᾽ Ἀχιλέως: ᾔτει δὲ γέρας
<lb rend="displayNum" n="95"/>τῶν πολυμόχθων τινὰ Τρωιάδων.
<lb/>ἀπ᾽ ἐμᾶς ἀπ᾽ ἐμᾶς οὖν τόδε παιδὸς
<lb/>πέμψατε, δαίμονες, ἱκετεύω.
<milestone n="98" unit="card"/>
                  </p>
               </sp>
            </div>
            <div type="anapests" org="uniform" sample="complete" part="N">
               <sp n="*xoro/s">
                  <speaker>Χορός</speaker>
                  <p>
                     <lb/>Ἑκάβη, σπουδῇ πρός σ᾽ ἐλιάσθην
<lb/>τὰς δεσποσύνους σκηνὰς προλιποῦσ᾽,
<lb rend="displayNum" n="100"/>ἵν᾽ ἐκληρώθην <del status="unremarkable">καὶ προσετάχθην</del>
                     <lb/>δούλη, πόλεως ἀπελαυνομένη
<lb/>τῆς Ἰλιάδος, λόγχης αἰχμῇ
<lb/>δοριθήρατος πρὸς Ἀχαιῶν,
<lb/>οὐδὲν παθέων ἀποκουφίζουσ᾽,
<lb rend="displayNum" n="105"/>ἀλλ᾽ ἀγγελίας βάρος ἀραμένη
<lb/>μέγα σοί τε, γύναι, κῆρυξ ἀχέων.
<lb/>ἐν γὰρ Ἀχαιῶν πλήρει ξυνόδῳ
<lb/>λέγεται δόξαι σὴν παῖδ᾽ Ἀχιλεῖ
<lb/>σφάγιον θέσθαι: τύμβου δ᾽ ἐπιβὰς
<lb rend="displayNum" n="110"/>οἶσθ᾽ ὅτε χρυσέοις ἐφάνη σὺν ὅπλοις,
<lb/>τὰς ποντοπόρους δ᾽ ἔσχε σχεδίας
<lb/>λαίφη προτόνοις ἐπερειδομένας,
<lb/>τάδε θωΰσσων:
<lb/>Ποῖ δή, Δαναοί, τὸν ἐμὸν τύμβον
<lb rend="displayNum" n="115"/>στέλλεσθ᾽ ἀγέραστον ἀφέντες;
<lb/>πολλῆς δ᾽ ἔριδος συνέπαισε κλύδων,
<lb/>δόξα δ᾽ ἐχώρει δίχ᾽ ἀν᾽ Ἑλλήνων
<lb/>στρατὸν αἰχμητήν, τοῖς μὲν διδόναι
<lb/>τύμβῳ σφάγιον, τοῖς δ᾽ οὐχὶ δοκοῦν.
<lb rend="displayNum" n="120"/>ἦν δ᾽ ὁ τὸ μὲν σὸν σπεύδων ἀγαθὸν
<lb/>τῆς μαντιπόλου Βάκχης ἀνέχων
<lb/>λέκτρ᾽ Ἀγαμέμνων:
<lb/>τὼ Θησείδα δ᾽, ὄζω Ἀθηνῶν,
<lb/>δισσῶν μύθων ῥήτορες ἦσαν:
<lb rend="displayNum" n="125"/>γνώμῃ δὲ μιᾷ συνεχωρείτην,
<lb/>τὸν Ἀχίλλειον τύμβον στεφανοῦν
<lb/>αἵματι χλωρῷ, τὰ δὲ Κασάνδρας
<lb/>λέκτρ᾽ οὐκ ἐφάτην τῆς Ἀχιλείας
<lb/>πρόσθεν θήσειν ποτὲ λόγχης.
<milestone n="130" unit="card"/>
                     <lb rend="displayNum" n="130"/>
                     <milestone unit="para"/>σπουδαὶ δὲ λόγων κατατεινομένων
<lb/>ἦσαν ἴσαι πως, πρὶν ὁ ποικιλόφρων
<lb/>κόπις ἡδυλόγος δημοχαριστὴς
<lb/>Λαερτιάδης πείθει στρατιὰν
<lb/>μὴ τὸν ἄριστον Δαναῶν πάντων
<lb rend="displayNum" n="135"/>δούλων σφαγίων εἵνεκ᾽ ἀπωθεῖν,
<lb/>μηδέ τιν᾽ εἰπεῖν παρὰ Φερσεφόνῃ
<lb/>στάντα φθιμένων
<lb/>ὡς ἀχάριστοι Δαναοὶ Δαναοῖς
<lb/>τοῖς οἰχομένοις ὑπὲρ Ἑλλήνων
<lb rend="displayNum" n="140"/>Τροίας πεδίων ἀπέβησαν.
<lb/>ἥξει δ᾽ Ὀδυσεὺς ὅσον οὐκ ἤδη,
<lb/>πῶλον ἀφέλξων σῶν ἀπὸ μαστῶν
<lb/>ἔκ τε γεραιᾶς χερὸς ὁρμήσων.
<lb/>ἀλλ᾽ ἴθι ναούς, ἴθι πρὸς βωμούς,
<lb rend="displayNum" n="145"/>ἵζ᾽ Ἀγαμέμνονος ἱκέτις γονάτων,
<lb/>κήρυσσε θεοὺς τούς τ᾽ οὐρανίδας
<lb/>τούς θ᾽ ὑπὸ γαῖαν.
<lb/>ἢ γάρ σε λιταὶ διακωλύσουσ᾽
<lb/>ὀρφανὸν εἶναι παιδὸς μελέας,
<lb rend="displayNum" n="150"/>ἢ δεῖ σ᾽ ἐπιδεῖν τύμβου προπετῆ
<lb/>φοινισσομένην αἵματι παρθένον
<lb/>ἐκ χρυσοφόρου
<lb/>δειρῆς νασμῷ μελαναυγεῖ.
</p>
               </sp>
               <milestone n="154" unit="card"/>
            </div>
            <div type="strophe" org="uniform" sample="complete" part="N">
               <sp>
                  <speaker>Ἑκάβη</speaker>
                  <p>
                     <lb/>οἲ ἐγὼ μελέα, τί ποτ᾽ ἀπύσω;
<lb rend="displayNum" n="155"/>ποίαν ἀχώ, ποῖον ὀδυρμόν,
<lb/>δειλαία δειλαίου γήρως,
<lb/>δουλείας <del status="unremarkable">τᾶς</del> οὐ τλατᾶς,
<lb/>
                     <del status="unremarkable">τᾶς</del> οὐ φερτᾶς; οἴμοι.
<lb/>τίς ἀμύνει μοι; ποία γέννα,
<lb rend="displayNum" n="160"/>ποία δὲ πόλις; φροῦδος πρέσβυς,
<lb/>φροῦδοι παῖδες.
<lb/>ποίαν ἢ ταύταν ἢ κείναν
<lb/>στείχω; †ποῖ δ᾽ ἥσω;† ποῦ τις θεῶν
<lb/>†ἢ δαιμόνων† ἐπαρωγός;
<lb rend="displayNum" n="165"/>ὦ κάκ᾽ ἐνεγκοῦσαι,
<lb/>Τρῳάδες ὦ κάκ᾽ ἐνεγκοῦσαι
<lb/>πήματ᾽, ἀπωλέσατ᾽ ὠλέσατ᾽: οὐκέτι μοι βίος
<lb/>ἀγαστὸς ἐν φάει.
<lb/>ὦ τλάμων ἅγησαί μοι πούς,
<lb rend="displayNum" n="170"/>ἅγησαι τᾷ γηραιᾷ
<lb/>πρὸς τάνδ᾽ αὐλάν: ὦ τέκνον, ὦ παῖ,
<lb/>δυστανοτάτας <del status="unremarkable">ματέρος</del> — ἔξελθ᾽ ἔξελθ᾽
<lb rend="displayNum" n="174"/>οἴκων — ἄιε ματέρος αὐδάν.
<lb rend="displayNum" n="175"/>
                     <del status="unremarkable">ὦ τέκνον ὡς εἰδῇς οἵαν οἵαν
<lb/>ἀίω φάμαν περὶ σᾶς ψυχᾶς.</del>
                     <milestone n="177" unit="card"/>
                  </p>
               </sp>
            </div>
            <div type="mesode" org="uniform" sample="complete" part="N">
               <sp>
                  <speaker>Πολυξένη</speaker>
                  <p>
                     <lb/>ἰώ:
<lb/>μᾶτερ μᾶτερ τί βοᾷς; τί νέον
<lb/>καρύξασ᾽ οἴκων μ᾽ ὥστ᾽ ὄρνιν
<lb/>θάμβει τῷδ᾽ ἐξέπταξας;</p>
               </sp>
               <sp>
                  <speaker>Ἑκάβη</speaker>
                  <p>
                     <lb rend="displayNum" n="180"/>οἴμοι τέκνον.</p>
               </sp>
               <sp>
                  <speaker>Πολυξένη</speaker>
                  <p>
                     <lb/>τί με δυσφημεῖς; φροίμιά μοι κακά.</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>αἰαῖ σᾶς ψυχᾶς.</p>
               </sp>
               <sp>
                  <speaker>Πολυξένη</speaker>
                  <p>
                     <lb/>ἐξαύδα: μὴ κρύψῃς δαρόν.
<lb/>δειμαίνω δειμαίνω, μᾶτερ,
<lb rend="displayNum" n="185"/>τί ποτ᾽ ἀναστένεις  <gap/>
                  </p>
               </sp>
               <sp>
                  <speaker>Ἑκάβη</speaker>
                  <p>
                     <lb/>
                     <del status="unremarkable">ὦ</del> τέκνον τέκνον μελέας ματρὸς  <gap/>
                  </p>
               </sp>
               <sp>
                  <speaker>Πολυξένη</speaker>
                  <p>
                     <lb/>τί <add>δὲ</add> τόδ᾽ ἀγγελεῖς;</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>σφάξαι σ᾽ Ἀργείων κοινὰ
<lb/>συντείνει πρὸς τύμβον γνώμα
<lb rend="displayNum" n="190"/>Πηλείᾳ γέννᾳ.</p>
               </sp>
               <sp>
                  <speaker>Πολυξένη</speaker>
                  <p>
                     <lb/>οἴμοι μᾶτερ, πῶς φθέγγῃ
<lb/>ἀμέγαρτα κακῶν; μάνυσόν μοι,
<lb/>μάνυσον, μᾶτερ.</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>αὐδῶ, παῖ, δυσφήμους φήμας:
<lb rend="displayNum" n="195"/>ἀγγέλλουσ᾽ Ἀργείων δόξαι
<lb/>ψήφῳ τᾶς σᾶς περί μοι ψυχᾶς.
<milestone n="197" unit="card"/>
                  </p>
               </sp>
            </div>
            <div type="antistrophe" org="uniform" sample="complete" part="N">
               <sp>
                  <speaker>Πολυξένη</speaker>
                  <p>
                     <lb/>ὦ δεινὰ παθοῦσ᾽, ὦ παντλάμων,
<lb/>ὦ δυστάνου μᾶτερ βιοτᾶς
<lb/>οἵαν οἵαν αὖ σοι λώβαν
<lb rend="displayNum" n="200"/>ἐχθίσταν ἀρρήταν τ᾽
<lb/>ὦρσέν τις δαίμων;
<lb/>οὐκέτι σοι παῖς ἅδ᾽ οὐκέτι δὴ
<lb/>γήρᾳ δειλαίῳ δειλαία
<lb/>συνδουλεύσω.
<lb rend="displayNum" n="205"/>σκύμνον γάρ μ᾽ ὥστ᾽ οὐριθρέπταν
<lb/>μόσχον δειλαία δειλαίαν
<lb/>
                     <gap/> ἐσόψῃ,
<lb/>χειρὸς ἀναρπαστὰν
<lb/>σᾶς ἄπο λαιμότομόν τ᾽ Ἀίδᾳ
<lb/>γᾶς ὑποπεμπομέναν σκότον, ἔνθα νεκρῶν μέτα
<lb rend="displayNum" n="210"/>τάλαινα κείσομαι.
<lb/>καὶ σοῦ μέν, μᾶτερ, δυστάνου
<lb/>κλαίω πανδύρτοις θρήνοις,
<lb/>τὸν ἐμὸν δὲ βίον λώβαν λύμαν τ᾽
<lb/>οὐ μετακλαίομαι, ἀλλὰ θανεῖν μοι
<lb rend="displayNum" n="215"/>ξυντυχία κρείσσων ἐκύρησεν.
<milestone n="216" unit="card"/>
                  </p>
               </sp>
            </div>
         </div>
         <div type="episode" org="uniform" sample="complete" part="N">
            <sp>
               <speaker>Χορός</speaker>
               <p>
                  <lb/>καὶ μὴν Ὀδυσσεὺς ἔρχεται σπουδῇ ποδός,
<lb/>Ἑκάβη, νέον τι πρὸς σὲ σημανῶν ἔπος.
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>γύναι, δοκῶ μέν σ᾽ εἰδέναι γνώμην στρατοῦ
<lb/>ψῆφόν τε τὴν κρανθεῖσαν: ἀλλ᾽ ὅμως φράσω.
<lb rend="displayNum" n="220"/>ἔδοξ᾽ Ἀχαιοῖς παῖδα σὴν Πολυξένην
<lb/>σφάξαι πρὸς ὀρθὸν χῶμ᾽ Ἀχιλλείου τάφου.
<lb/>ἡμᾶς δὲ πομποὺς καὶ κομιστῆρας κόρης
<lb/>τάσσουσιν εἶναι: θύματος δ᾽ ἐπιστάτης
<lb/>ἱερεύς τ᾽ ἐπέσται τοῦδε παῖς Ἀχιλλέως.
<lb rend="displayNum" n="225"/>οἶσθ᾽ οὖν ὃ δρᾶσον; μήτ᾽ ἀποσπασθῇς βίᾳ
<lb/>μήτ᾽ ἐς χερῶν ἅμιλλαν ἐξέλθῃς ἐμοί:
<lb/>γίγνωσκε δ᾽ ἀλκὴν καὶ παρουσίαν κακῶν
<lb/>τῶν σῶν. σοφόν τοι κἀν κακοῖς ἃ δεῖ φρονεῖν.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>αἰαῖ: παρέστηχ᾽, ὡς ἔοικ᾽, ἀγὼν μέγας,
<lb rend="displayNum" n="230"/>πλήρης στεναγμῶν οὐδὲ δακρύων κενός.
<lb/>κἄγωγ᾽ ἄρ᾽ οὐκ ἔθνῃσκον οὗ μ᾽ ἐχρῆν θανεῖν,
<lb/>οὐδ᾽ ὤλεσέν με Ζεύς, τρέφει δ᾽, ὅπως ὁρῶ
<lb/>κακῶν κάκ᾽ ἄλλα μείζον᾽ ἡ τάλαιν᾽ ἐγώ.
<lb/>εἰ δ᾽ ἔστι τοῖς δούλοισι τοὺς ἐλευθέρους
<lb rend="displayNum" n="235"/>μὴ λυπρὰ μηδὲ καρδίας δηκτήρια
<lb/>ἐξιστορῆσαι, σοὶ μὲν εἰρῆσθαι χρεών,
<lb/>ἡμᾶς δ᾽ ἀκοῦσαι τοὺς ἐρωτῶντας τάδε.
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>ἔξεστ᾽, ἐρώτα: τοῦ χρόνου γὰρ οὐ φθονῶ.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>οἶσθ᾽ ἡνίκ᾽ ἦλθες Ἰλίου κατάσκοπος,
<lb rend="displayNum" n="240"/>δυσχλαινίᾳ τ᾽ ἄμορφος, ὀμμάτων τ᾽ ἄπο
<lb/>φόνου σταλαγμοὶ σὴν κατέσταζον γένυν;
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>οἶδ᾽: οὐ γὰρ ἄκρας καρδίας ἔψαυσέ μου.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>ἔγνω δέ σ᾽ Ἑλένη καὶ μόνῃ κατεῖπ᾽ ἐμοί;
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>μεμνήμεθ᾽ ἐς κίνδυνον ἐλθόντες μέγαν.
</p>
            </sp>
            <sp>
               <speaker>Ἑκάβη</speaker>
               <p>
                  <lb rend="displayNum" n="245"/>ἥψω δὲ γονάτων τῶν ἐμῶν ταπεινὸς ὤν;
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>ὥστ᾽ ἐνθανεῖν γε σοῖς πέπλοισι χεῖρ᾽ ἐμήν.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>ἔσωσα δῆτά σ᾽ ἐξέπεμψά τε χθονός;
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>ὥστ᾽ εἰσορᾶν γε φέγγος ἡλίου τόδε.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>τί δῆτ᾽ ἔλεξας δοῦλος ὢν ἐμὸς τότε;
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb rend="displayNum" n="250"/>πολλῶν λόγων εὑρήμαθ᾽, ὥστε μὴ θανεῖν.
<milestone n="251" unit="card"/>
               </p>
            </sp>
            <sp>
               <speaker>Ἑκάβη</speaker>
               <p>
                  <lb/>οὔκουν κακύνῃ τοῖσδε τοῖς βουλεύμασιν,
<lb/>ὃς ἐξ ἐμοῦ μὲν ἔπαθες οἷα φῂς παθεῖν,
<lb/>δρᾷς δ᾽ οὐδὲν ἡμᾶς εὖ, κακῶς δ᾽ ὅσον δύνῃ;
<lb/>ἀχάριστον ὑμῶν σπέρμ᾽, ὅσοι δημηγόρους
<lb rend="displayNum" n="255"/>ζηλοῦτε τιμάς: μηδὲ γιγνώσκοισθέ μοι,
<lb/>οἳ τοὺς φίλους βλάπτοντες οὐ φροντίζετε,
<lb/>ἢν τοῖσι πολλοῖς πρὸς χάριν λέγητέ τι.
<lb/>ἀτὰρ τί δὴ σόφισμα τοῦθ᾽ ἡγούμενοι
<lb/>ἐς τήνδε παῖδα ψῆφον ὥρισαν φόνου;
<lb rend="displayNum" n="260"/>πότερα τὸ χρῆν σφ᾽ ἐπήγαγ᾽ ἀνθρωποσφαγεῖν
<lb/>πρὸς τύμβον, ἔνθα βουθυτεῖν μᾶλλον πρέπει;
<lb/>ἢ τοὺς κτανόντας ἀνταποκτεῖναι θέλων
<lb/>ἐς τήνδ᾽ Ἀχιλλεὺς ἐνδίκως τείνει φόνον;
<lb/>ἀλλ᾽ οὐδὲν αὐτὸν ἥδε γ᾽ εἴργασται κακόν.
<lb rend="displayNum" n="265"/>Ἑλένην νιν αἰτεῖν χρῆν τάφῳ προσφάγματα:
<lb/>κείνη γὰρ ὤλεσέν νιν ἐς Τροίαν τ᾽ ἄγει.
<lb/>εἰ δ᾽ αἰχμαλώτων χρή τιν᾽ ἔκκριτον θανεῖν
<lb/>κάλλει θ᾽ ὑπερφέρουσαν, οὐχ ἡμῶν τόδε:
<lb/>ἡ Τυνδαρὶς γὰρ εἶδος ἐκπρεπεστάτη,
<lb rend="displayNum" n="270"/>ἀδικοῦσά θ᾽ ἡμῶν οὐδὲν ἧσσον ηὑρέθη.
<lb/>τῷ μὲν δικαίῳ τόνδ᾽ ἁμιλλῶμαι λόγον:
<lb/>ἃ δ᾽ ἀντιδοῦναι δεῖ σ᾽ ἀπαιτούσης ἐμοῦ,
<lb/>ἄκουσον. ἥψω τῆς ἐμῆς, ὡς φῄς, χερὸς
<lb/>καὶ τῆσδε γραίας προσπίτνων παρηίδος:
<lb rend="displayNum" n="275"/>ἀνθάπτομαί σου τῶνδε τῶν αὐτῶν ἐγὼ
<lb/>χάριν τ᾽ ἀπαιτῶ τὴν τόθ᾽ ἱκετεύω τέ σε,
<lb/>μή μου τὸ τέκνον ἐκ χερῶν ἀποσπάσῃς,
<lb/>μηδὲ κτάνητε: τῶν τεθνηκότων ἅλις.
<lb/>ταύτῃ γέγηθα κἀπιλήθομαι κακῶν:
<lb rend="displayNum" n="280"/>ἥδ᾽ ἀντὶ πολλῶν ἐστί μοι παραψυχή,
<lb/>πόλις, τιθήνη, βάκτρον, ἡγεμὼν ὁδοῦ.
<lb/>οὐ τοὺς κρατοῦντας χρὴ κρατεῖν ἃ μὴ χρεών,
<lb/>οὐδ᾽ εὐτυχοῦντας εὖ δοκεῖν πράξειν ἀεί:
<lb/>κἀγὼ γὰρ ἦ ποτ᾽, ἀλλὰ νῦν οὐκ εἴμ᾽ ἔτι,
<lb rend="displayNum" n="285"/>τὸν πάντα δ᾽ ὄλβον ἦμαρ ἕν μ᾽ ἀφείλετο.
<lb/>ἀλλ᾽, ὦ φίλον γένειον, αἰδέσθητί με,
<lb/>οἴκτιρον: ἐλθὼν δ᾽ εἰς Ἀχαιικὸν στρατὸν
<lb/>παρηγόρησον, ὡς ἀποκτείνειν φθόνος
<lb/>γυναῖκας, ἃς τὸ πρῶτον οὐκ ἐκτείνατε
<lb rend="displayNum" n="290"/>βωμῶν ἀποσπάσαντες, ἀλλ᾽ ᾠκτίρατε.
<lb/>νόμος δ᾽ ἐν ὑμῖν τοῖς τ᾽ ἐλευθέροις ἴσος
<lb/>καὶ τοῖσι δούλοις αἵματος κεῖται πέρι.
<lb/>τὸ δ᾽ ἀξίωμα, κἂν κακῶς λέγῃ, τὸ σὸν
<lb/>πείσει: λόγος γὰρ ἔκ τ᾽ ἀδοξούντων ἰὼν
<lb rend="displayNum" n="295"/>κἀκ τῶν δοκούντων αὑτὸς οὐ ταὐτὸν σθένει.
</p>
            </sp>
            <sp>
               <speaker>Χορός</speaker>
               <p>
                  <lb/>οὐκ ἔστιν οὕτω στερρὸς ἀνθρώπου φύσις,
<lb/>ἥτις γόων σῶν καὶ μακρῶν ὀδυρμάτων
<lb/>κλύουσα θρήνους οὐκ ἂν ἐκβάλοι δάκρυ.
<milestone n="299" unit="card"/>
               </p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>Ἑκάβη, διδάσκου, μηδὲ τῷ θυμουμένῳ
<lb rend="displayNum" n="300"/>τὸν εὖ λέγοντα δυσμενῆ ποιοῦ φρενός.
<lb/>ἐγὼ τὸ μὲν σὸν σῶμ᾽ ὑφ᾽ οὗπερ εὐτύχουν
<lb/>σῴζειν ἕτοιμός εἰμι κοὐκ ἄλλως λέγω:
<lb/>ἃ δ᾽ εἶπον εἰς ἅπαντας οὐκ ἀρνήσομαι,
<lb/>Τροίας ἁλούσης ἀνδρὶ τῷ πρώτῳ στρατοῦ
<lb rend="displayNum" n="305"/>σὴν παῖδα δοῦναι σφάγιον ἐξαιτουμένῳ.
<lb/>ἐν τῷδε γὰρ κάμνουσιν αἱ πολλαὶ πόλεις,
<lb/>ὅταν τις ἐσθλὸς καὶ πρόθυμος ὢν ἀνὴρ
<lb/>μηδὲν φέρηται τῶν κακιόνων πλέον.
<lb/>ἡμῖν δ᾽ Ἀχιλλεὺς ἄξιος τιμῆς, γύναι,
<lb rend="displayNum" n="310"/>θανὼν ὑπὲρ γῆς Ἑλλάδος κάλλιστ᾽ ἀνήρ.
<lb/>οὔκουν τόδ᾽ αἰσχρόν, εἰ βλέποντι μὲν φίλῳ
<lb/>χρώμεσθ᾽, ἐπεὶ δ᾽ ὄλωλε, μὴ χρώμεσθ᾽ ἔτι;
<lb/>εἶεν: τί δῆτ᾽ ἐρεῖ τις, ἤν τις αὖ φανῇ
<lb/>στρατοῦ τ᾽ ἄθροισις πολεμίων τ᾽ ἀγωνία;
<lb rend="displayNum" n="315"/>πότερα μαχούμεθ᾽ ἢ φιλοψυχήσομεν,
<lb/>τὸν κατθανόνθ᾽ ὁρῶντες οὐ τιμώμενον;
<lb/>καὶ μὴν ἔμοιγε ζῶντι μέν, καθ᾽ ἡμέραν
<lb/>κεἰ σμίκρ᾽ ἔχοιμι, πάντ᾽ ἂν ἀρκούντως ἔχοι:
<lb/>τύμβον δὲ βουλοίμην ἂν ἀξιούμενον
<lb rend="displayNum" n="320"/>τὸν ἐμὸν ὁρᾶσθαι: διὰ μακροῦ γὰρ ἡ χάρις.
<lb/>εἰ δ᾽ οἰκτρὰ πάσχειν φῄς, τάδ᾽ ἀντάκουέ μου:
<lb/>εἰσὶν παρ᾽ ἡμῖν οὐδὲν ἧσσον ἄθλιαι
<lb/>γραῖαι γυναῖκες ἠδὲ πρεσβῦται σέθεν,
<lb/>νύμφαι τ᾽ ἀρίστων νυμφίων τητώμεναι,
<lb rend="displayNum" n="325"/>ὧν ἥδε κεύθει σώματ᾽ Ἰδαία κόνις.
<lb/>τόλμα τάδ᾽. ἡμεῖς δ᾽, εἰ κακῶς νομίζομεν
<lb/>τιμᾶν τὸν ἐσθλόν, ἀμαθίαν ὀφλήσομεν:
<lb/>οἱ βάρβαροι δὲ μήτε τοὺς φίλους φίλους
<lb/>ἡγεῖσθε, μήτε τοὺς καλῶς τεθνηκότας
<lb rend="displayNum" n="330"/>θαυμάζεθ᾽, ὡς ἂν ἡ μὲν Ἑλλὰς εὐτυχῇ,
<lb/>ὑμεῖς δ᾽ ἔχηθ᾽ ὅμοια τοῖς βουλεύμασιν.
</p>
            </sp>
            <sp>
               <speaker>Χορός</speaker>
               <p>
                  <lb/>αἰαῖ: τὸ δοῦλον ὡς κακὸν πέφυκ᾽ ἀεὶ
<lb/>τολμᾷ θ᾽ ἃ μὴ χρή, τῇ βίᾳ νικώμενον.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>ὦ θύγατερ, οὑμοὶ μὲν λόγοι πρὸς αἰθέρα
<lb rend="displayNum" n="335"/>φροῦδοι μάτην ῥιφέντες ἀμφὶ σοῦ φόνου:
<lb/>σὺ δ᾽, εἴ τι μείζω δύναμιν ἢ μήτηρ ἔχεις,
<lb/>σπούδαζε πάσας ὥστ᾽ ἀηδόνος στόμα
<lb/>φθογγὰς ἱεῖσα, μὴ στερηθῆναι βίου.
<lb/>πρόσπιπτε δ᾽ οἰκτρῶς τοῦδ᾽ Ὀδυσσέως γόνυ
<lb rend="displayNum" n="340"/>καὶ πεῖθ᾽ — ἔχεις δὲ πρόφασιν: ἔστι γὰρ τέκνα
<lb/>καὶ τῷδε — τὴν σὴν ὥστ᾽ ἐποικτῖραι τύχην.
<milestone n="342" unit="card"/>
               </p>
            </sp>
            <sp>
               <speaker>Πολυξένη</speaker>
               <p>
                  <lb/>ὁρῶ σ᾽, Ὀδυσσεῦ, δεξιὰν ὑφ᾽ εἵματος
<lb/>κρύπτοντα χεῖρα καὶ πρόσωπον ἔμπαλιν
<lb/>στρέφοντα, μή σου προσθίγω γενειάδος.
<lb rend="displayNum" n="345"/>θάρσει: πέφευγας τὸν ἐμὸν Ἱκέσιον Δία:
<lb/>ὡς ἕψομαί γε τοῦ τ᾽ ἀναγκαίου χάριν
<lb/>θανεῖν τε χρῄζουσ᾽: εἰ δὲ μὴ βουλήσομαι,
<lb/>κακὴ φανοῦμαι καὶ φιλόψυχος γυνή.
<lb/>τί γάρ με δεῖ ζῆν; ᾗ πατὴρ μὲν ἦν ἄναξ
<lb rend="displayNum" n="350"/>Φρυγῶν ἁπάντων: τοῦτό μοι πρῶτον βίου:
<lb/>ἔπειτ᾽ ἐθρέφθην ἐλπίδων καλῶν ὕπο
<lb/>βασιλεῦσι νύμφη, ζῆλον οὐ σμικρὸν γάμων
<lb/>ἔχουσ᾽, ὅτου δῶμ᾽ ἑστίαν τ᾽ ἀφίξομαι:
<lb/>δέσποινα δ᾽ ἡ δύστηνος Ἰδαίαισιν ἦ
<lb rend="displayNum" n="355"/>γυναιξὶ †παρθένοις τ᾽ ἀπόβλεπτος μέτα,†
<lb/>ἴση θεοῖσι πλὴν τὸ κατθανεῖν μόνον:
<lb/>νῦν δ᾽ εἰμὶ δούλη. πρῶτα μέν με τοὔνομα
<lb/>θανεῖν ἐρᾶν τίθησιν οὐκ εἰωθὸς ὄν:
<lb/>ἔπειτ᾽ ἴσως ἂν δεσποτῶν ὠμῶν φρένας
<lb rend="displayNum" n="360"/>τύχοιμ᾽ ἄν, ὅστις ἀργύρου μ᾽ ὠνήσεται,
<lb/>τὴν Ἕκτορός τε χἁτέρων πολλῶν κάσιν,
<lb/>προσθεὶς δ᾽ ἀνάγκην σιτοποιὸν ἐν δόμοις,
<lb/>σαίρειν τε δῶμα κερκίσιν τ᾽ ἐφεστάναι
<lb/>λυπρὰν ἄγουσαν ἡμέραν μ᾽ ἀναγκάσει:
<lb rend="displayNum" n="365"/>λέχη δὲ τἀμὰ δοῦλος ὠνητός ποθεν
<lb/>χρανεῖ, τυράννων πρόσθεν ἠξιωμένα.
<lb/>οὐ δῆτ᾽: ἀφίημ᾽ ὀμμάτων ἐλευθέρων
<lb/>φέγγος τόδ᾽, Ἅιδῃ προστιθεῖσ᾽ ἐμὸν δέμας.
<lb/>ἄγου μ᾽, Ὀδυσσεῦ, καὶ διέργασαί μ᾽ ἄγων:
<lb rend="displayNum" n="370"/>οὔτ᾽ ἐλπίδος γὰρ οὔτε του δόξης ὁρῶ
<lb/>θάρσος παρ᾽ ἡμῖν ὥς ποτ᾽ εὖ πρᾶξαί με χρή.
<lb/>μῆτερ, σὺ δ᾽ ἡμῖν μηδὲν ἐμποδὼν γένῃ,
<lb/>λέγουσα μηδὲ δρῶσα: συμβούλου δέ μοι
<lb/>θανεῖν πρὶν αἰσχρῶν μὴ κατ᾽ ἀξίαν τυχεῖν.
<lb rend="displayNum" n="375"/>ὅστις γὰρ οὐκ εἴωθε γεύεσθαι κακῶν,
<lb/>φέρει μέν, ἀλγεῖ δ᾽ αὐχέν᾽ ἐντιθεὶς ζυγῷ:
<lb/>θανὼν δ᾽ ἂν εἴη μᾶλλον εὐτυχέστερος
<lb/>ἢ ζῶν: τὸ γὰρ ζῆν μὴ καλῶς μέγας πόνος.
</p>
            </sp>
            <sp>
               <speaker>Χορός</speaker>
               <p>
                  <lb/>δεινὸς χαρακτὴρ κἀπίσημος ἐν βροτοῖς
<lb rend="displayNum" n="380"/>ἐσθλῶν γενέσθαι, κἀπὶ μεῖζον ἔρχεται
<lb/>τῆς εὐγενείας ὄνομα τοῖσιν ἀξίοις.
<milestone n="382" unit="card"/>
               </p>
            </sp>
            <sp>
               <speaker>Ἑκάβη</speaker>
               <p>
                  <lb/>καλῶς μὲν εἶπας, θύγατερ, ἀλλὰ τῷ καλῷ
<lb/>λύπη πρόσεστιν. εἰ δὲ δεῖ τῷ Πηλέως
<lb/>χάριν γενέσθαι παιδὶ καὶ ψόγον φυγεῖν
<lb rend="displayNum" n="385"/>ὑμᾶς, Ὀδυσσεῦ, τήνδε μὲν μὴ κτείνετε,
<lb/>ἡμᾶς δ᾽ ἄγοντες πρὸς πυρὰν Ἀχιλλέως
<lb/>κεντεῖτε, μὴ φείδεσθ᾽: ἐγὼ  ῎τεκον Πάριν, 
<lb/>ὃς παῖδα Θέτιδος ὤλεσεν τόξοις βαλών.
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>οὐ σ᾽, ὦ γεραιά, κατθανεῖν Ἀχιλλέως
<lb rend="displayNum" n="390"/>φάντασμ᾽ Ἀχαιούς, ἀλλὰ τήνδ᾽, ᾐτήσατο.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>ὑμεῖς δέ μ᾽ ἀλλὰ θυγατρὶ συμφονεύσατε,
<lb/>καὶ δὶς τόσον πῶμ᾽ αἵματος γενήσεται
<lb/>γαίᾳ νεκρῷ τε τῷ τάδ᾽ ἐξαιτουμένῳ.
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>ἅλις κόρης σῆς θάνατος, οὐ προσοιστέος
<lb rend="displayNum" n="395"/>ἄλλος πρὸς ἄλλῳ: μηδὲ τόνδ᾽ ὠφείλομεν.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>πολλή γ᾽ ἀνάγκη θυγατρὶ συνθανεῖν ἐμέ.
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>πῶς; οὐ γὰρ οἶδα δεσπότας κεκτημένος.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>ὁποῖα κισσὸς δρυός, ὅπως τῆσδ᾽ ἕξομαι.
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>οὔκ, ἤν γε πείθῃ τοῖσι σοῦ σοφωτέροις.
</p>
            </sp>
            <sp>
               <speaker>Ἑκάβη</speaker>
               <p>
                  <lb rend="displayNum" n="400"/>ὡς τῆσδ᾽ ἑκοῦσα παιδὸς οὐ μεθήσομαι.
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>ἀλλ᾽ οὐδ᾽ ἐγὼ μὴν τήνδ᾽ ἄπειμ᾽ αὐτοῦ λιπών.
<milestone n="402" unit="card"/>
               </p>
            </sp>
            <sp>
               <speaker>Πολυξένη</speaker>
               <p>
                  <lb/>μῆτερ, πιθοῦ μοι: καὶ σύ, παῖ Λαερτίου,
<lb/>χάλα τοκεῦσιν εἰκότως θυμουμένοις,
<lb/>σύ τ᾽, ὦ τάλαινα, τοῖς κρατοῦσι μὴ μάχου.
<lb rend="displayNum" n="405"/>βούλῃ πεσεῖν πρὸς οὖδας ἑλκῶσαί τε σὸν
<lb/>γέροντα χρῶτα πρὸς βίαν ὠθουμένη,
<lb/>ἀσχημονῆσαί τ᾽ ἐκ νέου βραχίονος
<lb/>σπασθεῖσ᾽, ἃ πείσῃ; μὴ σύ γ᾽: οὐ γὰρ ἄξιον.
<lb/>ἀλλ᾽, ὦ φίλη μοι μῆτερ, ἡδίστην χέρα
<lb rend="displayNum" n="410"/>δὸς καὶ παρειὰν προσβαλεῖν παρηίδι:
<lb/>ὡς οὔποτ᾽ αὖθις, ἀλλὰ νῦν πανύστατον
<lb/>ἀκτῖνα κύκλον θ᾽ ἡλίου προσόψομαι.
<lb/>τέλος δέχῃ δὴ τῶν ἐμῶν προσφθεγμάτων.
<lb/>ὦ μῆτερ, ὦ τεκοῦσ᾽, ἄπειμι δὴ κάτω.
</p>
            </sp>
            <sp>
               <speaker>Ἑκάβη</speaker>
               <p>
                  <lb rend="displayNum" n="415"/>ὦ θύγατερ, ἡμεῖς δ᾽ ἐν φάει δουλεύσομεν.
</p>
            </sp>
            <sp>
               <speaker>Πολυξένη</speaker>
               <p>
                  <lb/>ἄνυμφος ἀνυμέναιος ὧν μ᾽ ἐχρῆν τυχεῖν.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>οἰκτρὰ σύ, τέκνον, ἀθλία δ᾽ ἐγὼ γυνή.
</p>
            </sp>
            <sp>
               <speaker>Πολυξένη</speaker>
               <p>
                  <lb/>ἐκεῖ δ᾽ ἐν Ἅιδου κείσομαι χωρὶς σέθεν.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>οἴμοι: τί δράσω; ποῖ τελευτήσω βίον;
</p>
            </sp>
            <sp>
               <speaker>Πολυξένη</speaker>
               <p>
                  <lb rend="displayNum" n="420"/>δούλη θανοῦμαι, πατρὸς οὖσ᾽ ἐλευθέρου.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>ἡμεῖς δὲ πεντήκοντά γ᾽ ἄμμοροι τέκνων.
</p>
            </sp>
            <sp>
               <speaker>Πολυξένη</speaker>
               <p>
                  <lb/>τί σοι πρὸς Ἕκτορ᾽ ἢ γέροντ᾽ εἴπω πόσιν;
</p>
            </sp>
            <sp>
               <speaker>Ἑκάβη</speaker>
               <p>
                  <lb/>ἄγγελλε πασῶν ἀθλιωτάτην ἐμέ.
</p>
            </sp>
            <sp>
               <speaker>Πολυξένη</speaker>
               <p>
                  <lb/>ὦ στέρνα μαστοί θ᾽, οἵ μ᾽ ἐθρέψαθ᾽ ἡδέως.
</p>
            </sp>
            <sp>
               <speaker>Ἑκάβη</speaker>
               <p>
                  <lb rend="displayNum" n="425"/>ὦ τῆς ἀώρου θύγατερ ἀθλίας τύχης.
</p>
            </sp>
            <sp>
               <speaker>Πολυξένη</speaker>
               <p>
                  <lb/>χαῖρ᾽, ὦ τεκοῦσα, χαῖρε Κασάνδρα τ᾽ ἐμοί,
</p>
            </sp>
            <sp>
               <speaker>Ἑκάβη</speaker>
               <p>
                  <lb/>χαίρουσιν ἄλλοι, μητρὶ δ᾽ οὐκ ἔστιν τόδε.
</p>
            </sp>
            <sp>
               <speaker>Πολυξένη</speaker>
               <p>
                  <lb/>ὅ τ᾽ ἐν φιλίπποις Θρῃξὶ Πολύδωρος κάσις.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>εἰ ζῇ γ᾽: ἀπιστῶ δ᾽: ὧδε πάντα δυστυχῶ.
</p>
            </sp>
            <sp>
               <speaker>Πολυξένη</speaker>
               <p>
                  <lb rend="displayNum" n="430"/>ζῇ καὶ θανούσης ὄμμα συγκλῄσει τὸ σόν.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>τέθνηκ᾽ ἔγωγε πρὶν θανεῖν κακῶν ὕπο.
</p>
            </sp>
            <sp>
               <speaker>Πολυξένη</speaker>
               <p>
                  <lb/>κόμιζ᾽, Ὀδυσσεῦ, μ᾽ ἀμφιθεὶς κάρα πέπλοις
<lb/>ὡς πρὶν σφαγῆναί γ᾽ ἐκτέτηκα καρδίαν
<lb/>θρήνοισι μητρὸς τήνδε τ᾽ ἐκτήκω γόοις.
<lb rend="displayNum" n="435"/>ὦ φῶς: προσειπεῖν γὰρ σὸν ὄνομ᾽ ἔξεστί μοι,
<lb/>μέτεστι δ᾽ οὐδὲν πλὴν ὅσον χρόνον ξίφους
<lb/>βαίνω μεταξὺ καὶ πυρᾶς Ἀχιλλέως.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>οἲ ᾽γώ, προλείπω: λύεται δέ μου μέλη.
<lb/>ὦ θύγατερ, ἅψαι μητρός, ἔκτεινον χέρα,
<lb rend="displayNum" n="440"/>δός: μὴ λίπῃς μ᾽ ἄπαιδ᾽. ἀπωλόμην, φίλαι <gap/>
                  <lb/>ὣς τὴν Λάκαιναν σύγγονον Διοσκόροιν
<lb/>Ἑλένην ἴδοιμι: διὰ καλῶν γὰρ ὀμμάτων
<lb/>αἴσχιστα Τροίαν εἷλε τὴν εὐδαίμονα.
<milestone n="444" unit="card"/>
               </p>
            </sp>
         </div>
         <div type="choral" org="uniform" sample="complete" part="N">
            <div type="strophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>αὔρα, ποντιὰς αὔρα,
<lb rend="displayNum" n="445"/>ἅτε ποντοπόρους κομί-
<lb/>ζεις θοὰς ἀκάτους ἐπ᾽ οἶδμα λίμνας,
<lb/>ποῖ με τὰν μελέαν πορεύ-
<lb/>σεις; τῷ δουλόσυνος πρὸς οἶ-
<lb/>κον κτηθεῖσ᾽ ἀφίξομαι; ἢ
<lb rend="displayNum" n="450"/>Δωρίδος ὅρμον αἴας;
<lb/>ἢ Φθιάδος, ἔνθα τὸν
<lb/>καλλίστων ὑδάτων πατέρα
<lb rend="displayNum" n="454"/>φασὶν Ἀπιδανὸν πεδία λιπαίνειν;
<milestone n="455" unit="card"/>
                  </p>
               </sp>
            </div>
            <div type="antistrophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="455"/>ἢ νάσων, ἁλιήρει
<lb/>κώπᾳ πεμπομέναν τάλαι-
<lb/>ναν, οἰκτρὰν βιοτὰν ἔχουσαν οἴκοις,
<lb/>ἔνθα πρωτόγονός τε φοῖ-
<lb/>νιξ δάφνα θ᾽ ἱεροὺς ἀνέ-
<lb rend="displayNum" n="460"/>σχε πτόρθους Λατοῖ φίλᾳ ὠ-
<lb/>δῖνος ἄγαλμα Δίας;
<lb rend="displayNum" n="463"/>σὺν Δηλιάσιν τε κού-
<lb/>ραισιν Ἀρτέμιδος θεᾶς
<lb rend="displayNum" n="465"/>χρυσέαν ἄμπυκα τόξα τ᾽ εὐλογήσω;
<milestone n="466" unit="card"/>
                  </p>
               </sp>
            </div>
            <div type="strophe" n="2" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ἢ Παλλάδος ἐν πόλει
<lb/>τὰς καλλιδίφρους Ἀθα-
<lb/>ναίας ἐν κροκέῳ πέπλῳ
<lb/>ζεύξομαι ἆρα πώλους ἐν
<lb rend="displayNum" n="470"/>δαιδαλέαισι ποικίλλουσ᾽
<lb/>ἀνθοκρόκοισι πήναις, ἢ
<lb/>Τιτάνων γενεὰν
<lb/>τὰν Ζεὺς ἀμφιπύρῳ κοιμί-
<lb/>ζει φλογμῷ Κρονίδας;
<milestone n="475" unit="card"/>
                  </p>
               </sp>
            </div>
            <div type="antistrophe" n="2" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="475"/>ὤ μοι τεκέων ἐμῶν,
<lb/>ὤ μοι πατέρων χθονός θ᾽,
<lb/>ἃ καπνῷ κατερείπεται,
<lb/>τυφομένα, δορίκτητος
<lb/>Ἀργεΐων: ἐγὼ δ᾽ ἐν ξεί-
<lb rend="displayNum" n="480"/>νᾳ χθονὶ δὴ κέκλημαι δού-
<lb/>λα, λιποῦσ᾽ Ἀσίαν,
<lb/>Εὐρώπας θεραπνᾶν ἀλλά-
<lb/>ξασ᾽ Ἅιδα θαλάμους.
<milestone n="484" unit="card"/>
                  </p>
               </sp>
            </div>
         </div>
         <div type="episode" org="uniform" sample="complete" part="N">
            <sp>
               <speaker>Ταλθύβιος</speaker>
               <p>
                  <lb/>ποῦ τὴν ἄνασσαν δή ποτ᾽ οὖσαν Ἰλίου
<lb rend="displayNum" n="485"/>Ἑκάβην ἂν ἐξεύροιμι, Τρῳάδες κόραι;
</p>
            </sp>
            <sp>
               <speaker>Χορός</speaker>
               <p>
                  <lb/>αὕτη πέλας σου νῶτ᾽ ἔχουσ᾽ ἐπὶ χθονί,
<lb/>Ταλθύβιε, κεῖται ξυγκεκλῃμένη πέπλοις.
</p>
            </sp>
            <sp>
               <speaker>Ταλθύβιος</speaker>
               <p>
                  <lb/>ὦ Ζεῦ, τί λέξω; πότερά σ᾽ ἀνθρώπους ὁρᾶν;
<lb/>ἢ δόξαν ἄλλως τήνδε κεκτῆσθαι μάτην,
<lb rend="displayNum" n="490"/>
                  <del status="unremarkable">ψευδῆ, δοκοῦντας δαιμόνων εἶναι γένος</del>
                  <lb/>τύχην δὲ πάντα τἀν βροτοῖς ἐπισκοπεῖν;
<lb/>οὐχ ἥδ᾽ ἄνασσα τῶν πολυχρύσων Φρυγῶν,
<lb/>οὐχ ἥδε Πριάμου τοῦ μέγ᾽ ὀλβίου δάμαρ;
<lb/>καὶ νῦν πόλις μὲν πᾶσ᾽ ἀνέστηκεν δορί,
<lb rend="displayNum" n="495"/>αὐτὴ δὲ δούλη γραῦς ἄπαις ἐπὶ χθονὶ
<lb/>κεῖται, κόνει φύρουσα δύστηνον κάρα.
<lb/>φεῦ φεῦ: γέρων μέν εἰμ᾽, ὅμως δέ μοι θανεῖν
<lb/>εἴη πρὶν αἰσχρᾷ περιπεσεῖν τύχῃ τινί.
<lb/>ἀνίστασ᾽, ὦ δύστηνε, καὶ μετάρσιον
<lb rend="displayNum" n="500"/>πλευρὰν ἔπαιρε καὶ τὸ πάλλευκον κάρα.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>ἔα: τίς οὗτος σῶμα τοὐμὸν οὐκ ἐᾷ
<lb/>κεῖσθαι; τί κινεῖς μ᾽, ὅστις εἶ, λυπουμένην;
</p>
            </sp>
            <sp>
               <speaker>Ταλθύβιος</speaker>
               <p>
                  <lb/>Ταλθύβιος ἥκω Δαναϊδῶν ὑπηρέτης,
<lb/>Ἀγαμέμνονος πέμψαντος, ὦ γύναι, μέτα.
</p>
            </sp>
            <sp>
               <speaker>Ἑκάβη</speaker>
               <p>
                  <lb rend="displayNum" n="505"/>ὦ φίλτατ᾽, ἆρα κἄμ᾽ ἐπισφάξαι τάφῳ
<lb/>δοκοῦν Ἀχαιοῖς ἦλθες; ὡς φίλ᾽ ἂν λέγοις.
<lb/>σπεύδωμεν, ἐγκονῶμεν: ἡγοῦ μοι, γέρον.
</p>
            </sp>
            <sp>
               <speaker>Ταλθύβιος</speaker>
               <p>
                  <lb/>σὴν παῖδα κατθανοῦσαν ὡς θάψῃς, γύναι,
<lb/>ἥκω μεταστείχων σε: πέμπουσιν δέ με
<lb rend="displayNum" n="510"/>δισσοί τ᾽ Ἀτρεῖδαι καὶ λεὼς Ἀχαιικός.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>οἴμοι, τί λέξεις; οὐκ ἄρ᾽ ὡς θανουμένους
<lb/>μετῆλθες ἡμᾶς, ἀλλὰ σημανῶν κακά;
<lb/>ὄλωλας, ὦ παῖ, μητρὸς ἁρπασθεῖσ᾽ ἄπο:
<lb/>ἡμεῖς δ᾽ ἄτεκνοι τοὐπὶ σ᾽: ὦ τάλαιν᾽ ἐγώ.
<lb rend="displayNum" n="515"/>πῶς καί νιν ἐξεπράξατ᾽; ἆρ᾽ αἰδούμενοι;
<lb/>ἢ πρὸς τὸ δεινὸν ἤλθεθ᾽ ὡς ἐχθράν, γέρον,
<lb/>κτείνοντες; εἰπέ, καίπερ οὐ λέξων φίλα.
<milestone n="518" unit="card"/>
               </p>
            </sp>
            <sp n="*talqu/bios">
               <speaker>Ταλθύβιος</speaker>
               <p>
                  <lb/>διπλᾶ με χρῄζεις δάκρυα κερδᾶναι, γύναι,
<lb/>σῆς παιδὸς οἴκτῳ: νῦν τε γὰρ λέγων κακὰ
<lb rend="displayNum" n="520"/>τέγξω τόδ᾽ ὄμμα, πρὸς τάφῳ θ᾽ ὅτ᾽ ὤλλυτο.
<lb/>παρῆν μὲν ὄχλος πᾶς Ἀχαιικοῦ στρατοῦ
<lb/>πλήρης πρὸ τύμβου σῆς κόρης ἐπὶ σφαγάς:
<lb/>λαβὼν δ᾽ Ἀχιλλέως παῖς Πολυξένην χερὸς
<lb/>ἔστησ᾽ ἐπ᾽ ἄκρου χώματος, πέλας δ᾽ ἐγώ:
<lb rend="displayNum" n="525"/>λεκτοί τ᾽ Ἀχαιῶν ἔκκριτοι νεανίαι,
<lb/>σκίρτημα μόσχου σῆς καθέξοντες χεροῖν,
<lb/>ἕσποντο. πλῆρες δ᾽ ἐν χεροῖν λαβὼν δέπας
<lb/>πάγχρυσον αἴρει χειρὶ παῖς Ἀχιλλέως
<lb/>χοὰς θανόντι πατρί: σημαίνει δέ μοι
<lb rend="displayNum" n="530"/>σιγὴν Ἀχαιῶν παντὶ κηρῦξαι στρατῷ.
<lb/>κἀγὼ καταστὰς εἶπον ἐν μέσοις τάδε:
<lb/>Σιγᾶτ᾽, Ἀχαιοί, σῖγα πᾶς ἔστω λεώς,
<lb/>σίγα σιώπα: νήνεμον δ᾽ ἔστησ᾽ ὄχλον.
<lb/>ὃ δ᾽ εἶπεν: Ὦ παῖ Πηλέως, πατὴρ δ᾽ ἐμός,
<lb rend="displayNum" n="535"/>δέξαι χοάς μοι τάσδε κηλητηρίους,
<lb/>νεκρῶν ἀγωγούς: ἐλθὲ δ᾽, ὡς πίῃς μέλαν
<lb/>κόρης ἀκραιφνὲς αἷμ᾽, ὅ σοι δωρούμεθα
<lb/>στρατός τε κἀγώ: πρευμενὴς δ᾽ ἡμῖν γενοῦ
<lb/>λῦσαί τε πρύμνας καὶ χαλινωτήρια
<lb rend="displayNum" n="540"/>νεῶν δὸς ἡμῖν †πρευμενοῦσ† τ᾽ ἀπ᾽ Ἰλίου
<lb/>νόστου τυχόντας πάντας ἐς πάτραν μολεῖν.
<lb/>τοσαῦτ᾽ ἔλεξε, πᾶς δ᾽ ἐπηύξατο στρατός.
<lb/>εἶτ᾽ ἀμφίχρυσον φάσγανον κώπης λαβὼν
<lb/>ἐξεῖλκε κολεοῦ, λογάσι δ᾽ Ἀργείων στρατοῦ
<lb rend="displayNum" n="545"/>νεανίαις ἔνευσε παρθένον λαβεῖν.
<lb/>ἣ δ᾽, ὡς ἐφράσθη, τόνδ᾽ ἐσήμηνεν λόγον:
<lb/>Ὦ τὴν ἐμὴν πέρσαντες Ἀργεῖοι πόλιν,
<lb/>ἑκοῦσα θνῄσκω: μή τις ἅψηται χροὸς
<lb/>τοὐμοῦ: παρέξω γὰρ δέρην εὐκαρδίως.
<lb rend="displayNum" n="550"/>ἐλευθέραν δέ μ᾽, ὡς ἐλευθέρα θάνω,
<lb/>πρὸς θεῶν, μεθέντες κτείνατ᾽: ἐν νεκροῖσι γὰρ
<lb/>δούλη κεκλῆσθαι βασιλὶς οὖσ᾽ αἰσχύνομαι.
<milestone n="553" unit="card"/>
                  <lb/>
                  <milestone unit="para"/>λαοὶ δ᾽ ἐπερρόθησαν, Ἀγαμέμνων τ᾽ ἄναξ
<lb/>εἶπεν μεθεῖναι παρθένον νεανίαις.
<lb rend="displayNum" n="555"/>
                  <del status="unremarkable">οἳ δ᾽, ὡς τάχιστ᾽ ἤκουσαν ὑστάτην ὄπα,
<lb/>μεθῆκαν, οὗπερ καὶ μέγιστον ἦν κράτος.</del>
                  <lb/>κἀπεὶ τόδ᾽ εἰσήκουσε δεσποτῶν ἔπος,
<lb/>λαβοῦσα πέπλους ἐξ ἄκρας ἐπωμίδος
<lb/>ἔρρηξε λαγόνας ἐς μέσας παρ᾽ ὀμφαλόν,
<lb rend="displayNum" n="560"/>μαστούς τ᾽ ἔδειξε στέρνα θ᾽ ὡς ἀγάλματος
<lb/>κάλλιστα, καὶ καθεῖσα πρὸς γαῖαν γόνυ
<lb/>ἔλεξε πάντων τλημονέστατον λόγον:
<lb/>Ἰδού, τόδ᾽, εἰ μὲν στέρνον, ὦ νεανία,
<lb/>παίειν προθυμῇ, παῖσον, εἰ δ᾽ ὑπ᾽ αὐχένα
<lb rend="displayNum" n="565"/>χρῄζεις, πάρεστι λαιμὸς εὐτρεπὴς ὅδε.
<lb/>
                  <milestone unit="para"/>ὃ δ᾽ οὐ θέλων τε καὶ θέλων οἴκτῳ κόρης,
<lb/>τέμνει σιδήρῳ πνεύματος διαρροάς:
<lb/>κρουνοὶ δ᾽ ἐχώρουν. ἣ δὲ καὶ θνῄσκουσ᾽ ὅμως
<lb/>πολλὴν πρόνοιαν εἶχεν εὐσχήμων πεσεῖν,
<lb rend="displayNum" n="570"/>κρύπτουσ᾽ ἃ κρύπτειν ὄμματ᾽ ἀρσένων χρεών.
<lb/>ἐπεὶ δ᾽ ἀφῆκε πνεῦμα θανασίμῳ σφαγῇ,
<lb/>οὐδεὶς τὸν αὐτὸν εἶχεν Ἀργείων πόνον:
<lb/>ἀλλ᾽ οἳ μὲν αὐτῶν τὴν θανοῦσαν ἐκ χερῶν
<lb/>φύλλοις ἔβαλλον, οἳ δὲ πληροῦσιν πυρὰν
<lb rend="displayNum" n="575"/>κορμοὺς φέροντες πευκίνους, ὁ δ᾽ οὐ φέρων
<lb/>πρὸς τοῦ φέροντος τοιάδ᾽ ἤκουεν κακά:
<lb/>Ἕστηκας, ὦ κάκιστε, τῇ νεάνιδι
<lb/>οὐ πέπλον οὐδὲ κόσμον ἐν χεροῖν ἔχων;
<lb/>οὐκ εἶ τι δώσων τῇ περίσσ᾽ εὐκαρδίῳ
<lb rend="displayNum" n="580"/>ψυχήν τ᾽ ἀρίστῃ; τοιάδ᾽ ἀμφὶ σῆς λέγων
<lb/>παιδὸς θανούσης, εὐτεκνωτάτην τέ σε
<lb/>πασῶν γυναικῶν δυστυχεστάτην θ᾽ ὁρῶ.
</p>
            </sp>
            <sp>
               <speaker>Χορός</speaker>
               <p>
                  <lb/>δεινόν τι πῆμα Πριαμίδαις ἐπέζεσεν
<lb/>πόλει τε τἠμῇ θεῶν ἀνάγκαισιν τόδε.
</p>
            </sp>
            <milestone n="585" unit="card"/>
            <sp>
               <speaker>Ἑκάβη</speaker>
               <p>
                  <lb rend="displayNum" n="585"/>ὦ θύγατερ, οὐκ οἶδ᾽ εἰς ὅ τι βλέψω κακῶν,
<lb/>πολλῶν παρόντων: ἢν γὰρ ἅψωμαί τινος,
<lb/>τόδ᾽ οὐκ ἐᾷ με, παρακαλεῖ δ᾽ ἐκεῖθεν αὖ
<lb/>λύπη τις ἄλλη διάδοχος κακῶν κακοῖς.
<lb/>καὶ νῦν τὸ μὲν σὸν ὥστε μὴ στένειν πάθος
<lb rend="displayNum" n="590"/>οὐκ ἂν δυναίμην ἐξαλείψασθαι φρενός:
<lb/>τὸ δ᾽ αὖ λίαν παρεῖλες ἀγγελθεῖσά μοι
<lb/>γενναῖος. οὔκουν δεινόν, εἰ γῆ μὲν κακὴ
<lb/>τυχοῦσα καιροῦ θεόθεν εὖ στάχυν φέρει,
<lb/>χρηστὴ δ᾽ ἁμαρτοῦσ᾽ ὧν χρεὼν αὐτὴν τυχεῖν
<lb rend="displayNum" n="595"/>κακὸν δίδωσι καρπόν, ἀνθρώποις δ᾽ ἀεὶ
<lb/>ὁ μὲν πονηρὸς οὐδὲν ἄλλο πλὴν κακός,
<lb/>ὁ δ᾽ ἐσθλὸς ἐσθλός, οὐδὲ συμφορᾶς ὕπο
<lb/>φύσιν διέφθειρ᾽, ἀλλὰ χρηστός ἐστ᾽ ἀεί;
<lb/>ἆρ᾽ οἱ τεκόντες διαφέρουσιν ἢ τροφαί;
<lb rend="displayNum" n="600"/>ἔχει γε μέντοι καὶ τὸ θρεφθῆναι καλῶς
<lb/>δίδαξιν ἐσθλοῦ: τοῦτο δ᾽ ἤν τις εὖ μάθῃ,
<lb/>οἶδεν τό γ᾽ αἰσχρόν, κανόνι τοῦ καλοῦ μαθών.
<lb/>καὶ ταῦτα μὲν δὴ νοῦς ἐτόξευσεν μάτην:
<lb/>
                  <milestone unit="para"/>σὺ δ᾽ ἐλθὲ καὶ σήμηνον Ἀργείοις τάδε,
<lb rend="displayNum" n="605"/>μὴ θιγγάνειν μοι μηδέν᾽, ἀλλ᾽ εἴργειν ὄχλον,
<lb/>τῆς παιδός. ἔν τοι μυρίῳ στρατεύματι
<lb/>ἀκόλαστος ὄχλος ναυτική τ᾽ ἀναρχία
<lb/>κρείσσων πυρός, κακὸς δ᾽ ὁ μή τι δρῶν κακόν.
<lb/>
                  <milestone unit="para"/>σὺ δ᾽ αὖ λαβοῦσα τεῦχος, ἀρχαία λάτρι,
<lb rend="displayNum" n="610"/>βάψασ᾽ ἔνεγκε δεῦρο ποντίας ἁλός,
<lb/>ὡς παῖδα λουτροῖς τοῖς πανυστάτοις ἐμήν,
<lb/>νύμφην τ᾽ ἄνυμφον παρθένον τ᾽ ἀπάρθενον,
<lb/>λούσω προθῶμαί θ᾽ — ὡς μὲν ἀξία, πόθεν;
<lb/>οὐκ ἂν δυναίμην: ὡς δ᾽ ἔχω — τί γὰρ πάθω;  — 
<lb rend="displayNum" n="615"/>κόσμον τ᾽ ἀγείρασ᾽ αἰχμαλωτίδων πάρα,
<lb/>αἵ μοι πάρεδροι τῶνδ᾽ ἔσω σκηνωμάτων
<lb/>ναίουσιν, εἴ τις τοὺς νεωστὶ δεσπότας
<lb/>λαθοῦσ᾽ ἔχει τι κλέμμα τῶν αὑτῆς δόμων.
<lb/>ὦ σχήματ᾽ οἴκων, ὦ ποτ᾽ εὐτυχεῖς δόμοι,
<lb rend="displayNum" n="620"/>ὦ πλεῖστ᾽ ἔχων κάλλιστά τ᾽, εὐτεκνώτατε
<lb/>Πρίαμε, γεραιά θ᾽ ἥδ᾽ ἐγὼ μήτηρ τέκνων,
<lb/>ὡς ἐς τὸ μηδὲν ἥκομεν, φρονήματος
<lb/>τοῦ πρὶν στερέντες. εἶτα δῆτ᾽ ὀγκούμεθα,
<lb/>ὃ μέν τις ἡμῶν πλουσίοις ἐν δώμασιν,
<lb rend="displayNum" n="625"/>ὃ δ᾽ ἐν πολίταις τίμιος κεκλημένος.
<lb/>τὰ δ᾽ οὐδὲν ἄλλως, φροντίδων βουλεύματα
<lb/>γλώσσης τε κόμποι. κεῖνος ὀλβιώτατος,
<lb/>ὅτῳ κατ᾽ ἦμαρ τυγχάνει μηδὲν κακόν.
<milestone n="629" unit="card"/>
               </p>
            </sp>
         </div>
         <div type="choral" org="uniform" sample="complete" part="N">
            <div type="strophe" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ἐμοὶ χρῆν συμφοράν,
<lb rend="displayNum" n="630"/>ἐμοὶ χρῆν πημονὰν γενέσθαι,
<lb/>Ἰδαίαν ὅτε πρῶτον ὕλαν
<lb/>Ἀλέξανδρος εἰλατίναν
<lb/>ἐτάμεθ᾽, ἅλιον ἐπ᾽ οἶδμα ναυστολήσων
<lb rend="displayNum" n="635"/>Ἑλένας ἐπὶ λέκτρα, τὰν
<lb/>καλλίσταν ὁ χρυσοφαὴς
<lb/>Ἅλιος αὐγάζει.
<milestone n="638" unit="card"/>
                  </p>
               </sp>
            </div>
            <div type="antistrophe" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>πόνοι γὰρ καὶ πόνων
<lb rend="displayNum" n="640"/>ἀνάγκαι κρείσσονες κυκλοῦνται
<lb/>κοινὸν δ᾽ ἐξ ἰδίας ἀνοίας
<lb/>κακὸν τᾷ Σιμουντίδι γᾷ
<lb/>ὀλέθριον ἔμολε συμφορά τ᾽ ἀπ᾽ ἄλλων.
<lb/>ἐκρίθη δ᾽ ἔρις, ἃν ἐν Ἴ-
<lb rend="displayNum" n="645"/>δᾳ κρίνει τρισσὰς μακάρων
<lb/>παῖδας ἀνὴρ βούτας,
<milestone n="648" unit="card"/>
                  </p>
               </sp>
            </div>
            <div type="epode" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ἐπὶ δορὶ καὶ φόνῳ καὶ ἐμῶν μελάθρων λώβᾳ:
<lb rend="displayNum" n="650"/>στένει δὲ καί τις ἀμφὶ τὸν εὔροον Εὐρώταν
<lb/>Λάκαινα πολυδάκρυτος ἐν δόμοις κόρα,
<lb rend="displayNum" n="653"/>πολιάν τ᾽ ἐπὶ κρᾶτα μάτηρ
<lb/>τέκνων θανόντων
<lb rend="displayNum" n="655"/>†τίθεται χέρα δρύπτεται παρειάν,†
<lb/>δίαιμον ὄνυχα τιθεμένα σπαραγμοῖς.
<milestone n="658" unit="card"/>
                  </p>
               </sp>
            </div>
         </div>
         <div type="episode" org="uniform" sample="complete" part="N">
            <sp>
               <speaker>Θεράπαινα</speaker>
               <p>
                  <lb rend="displayNum" n="658"/>γυναῖκες, Ἑκάβη ποῦ ποθ᾽ ἡ παναθλία,
<lb/>ἡ πάντα νικῶσ᾽ ἄνδρα καὶ θῆλυν σπορὰν
<lb rend="displayNum" n="660"/>κακοῖσιν; οὐδεὶς στέφανον ἀνθαιρήσεται.
</p>
            </sp>
            <sp>
               <speaker>Χορός</speaker>
               <p>
                  <lb/>τί δ᾽, ὦ τάλαινα σῆς κακογλώσσου βοῆς;
<lb/>ὡς οὔποθ᾽ εὕδει λυπρά σου κηρύγματα.
</p>
            </sp>
            <sp>
               <speaker>Θεράπαινα</speaker>
               <p>
                  <lb/>Ἑκάβῃ φέρω τόδ᾽ ἄλγος: ἐν κακοῖσι δὲ
<lb/>οὐ ῥᾴδιον βροτοῖσιν εὐφημεῖν στόμα.
</p>
            </sp>
            <sp>
               <speaker>Χορός</speaker>
               <p>
                  <lb rend="displayNum" n="665"/>καὶ μὴν περῶσα τυγχάνει δόμων ὕπερ
<lb/>ἥδ᾽, ἐς δὲ καιρὸν σοῖσι φαίνεται λόγοις.
</p>
            </sp>
            <sp>
               <speaker>Θεράπαινα</speaker>
               <p>
                  <lb/>ὦ παντάλαινα κἄτι μᾶλλον ἢ λέγω,
<lb/>δέσποιν᾽, ὄλωλας κοὐκέτ᾽ εἶ, βλέπουσα φῶς,
<lb/>ἄπαις ἄνανδρος ἄπολις ἐξεφθαρμένη.
</p>
            </sp>
            <sp>
               <speaker>Ἑκάβη</speaker>
               <p>
                  <lb rend="displayNum" n="670"/>οὐ καινὸν εἶπας, εἰδόσιν δ᾽ ὠνείδισας.
<lb/>ἀτὰρ τί νεκρὸν τόνδε μοι Πολυξένης
<lb/>ἥκεις κομίζουσ᾽, ἧς ἀπηγγέλθη τάφος
<lb/>πάντων Ἀχαιῶν διὰ χερὸς σπουδὴν ἔχειν;
</p>
            </sp>
            <sp>
               <speaker>Θεράπαινα</speaker>
               <p>
                  <lb/>ἥδ᾽ οὐδὲν οἶδεν, ἀλλά μοι Πολυξένην
<lb rend="displayNum" n="675"/>θρηνεῖ, νέων δὲ πημάτων οὐχ ἅπτεται.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>οἲ ᾽γὼ τάλαινα: μῶν τὸ βακχεῖον κάρα
<lb/>τῆς θεσπιῳδοῦ δεῦρο Κασάνδρας φέρεις;
</p>
            </sp>
            <sp>
               <speaker>Θεράπαινα</speaker>
               <p>
                  <lb/>ζῶσαν λέλακας, τὸν θανόντα δ᾽ οὐ στένεις
<lb/>τόνδ᾽: ἀλλ᾽ ἄθρησον σῶμα γυμνωθὲν νεκροῦ,
<lb rend="displayNum" n="680"/>εἴ σοι φανεῖται θαῦμα καὶ παρ᾽ ἐλπίδας.
<milestone n="681" unit="card"/>
               </p>
            </sp>
            <sp>
               <speaker>Ἑκάβη</speaker>
               <p>
                  <lb/>οἴμοι, βλέπω δὴ παῖδ᾽ ἐμὸν τεθνηκότα,
<lb/>Πολύδωρον, ὅν μοι Θρῂξ ἔσῳζ᾽ οἴκοις ἀνήρ.
<lb/>ἀπωλόμην δύστηνος, οὐκέτ᾽ εἰμὶ δή.
<lb/>ὦ τέκνον τέκνον,
<lb rend="displayNum" n="685"/>αἰαῖ, κατάρχομαι γόων,
<lb/>βακχεῖον ἐξ ἀλάστορος
<lb/>ἀρτιμαθῆ νόμον.
</p>
            </sp>
            <sp>
               <speaker>Θεράπαινα</speaker>
               <p>
                  <lb/>ἔγνως γὰρ ἄτην παιδός, ὦ δύστηνε σύ;
</p>
            </sp>
            <sp>
               <speaker>Ἑκάβη</speaker>
               <p>
                  <lb/>ἄπιστ᾽ ἄπιστα, καινὰ καινὰ δέρκομαι.
<lb rend="displayNum" n="690"/>ἕτερα δ᾽ ἀφ᾽ ἑτέρων κακὰ κακῶν κυρεῖ:
<lb/>οὐδέ ποτ᾽ ἀστένακτος ἀδάκρυτος ἁ-
<lb/>μέρα <del status="unremarkable">μ᾽</del> ἐπισχήσει.
</p>
            </sp>
            <sp>
               <speaker>Χορός</speaker>
               <p>
                  <lb/>δείν᾽, ὦ τάλαινα, δεινὰ πάσχομεν κακά.
</p>
            </sp>
            <div type="lyric" org="uniform" sample="complete" part="N">
               <sp>
                  <speaker>Ἑκάβη</speaker>
                  <p>
                     <lb/>ὦ τέκνον τέκνον ταλαίνας ματρός,
<lb rend="displayNum" n="695"/>τίνι μόρῳ θνῄσκεις,
<lb/>τίνι πότμῳ κεῖσαι;
<lb/>πρὸς τίνος ἀνθρώπων;
</p>
               </sp>
               <sp>
                  <speaker>Θεράπαινα</speaker>
                  <p>
                     <lb/>οὐκ οἶδ᾽: ἐπ᾽ ἀκταῖς νιν κυρῶ θαλασσίαις  <gap/>
                  </p>
               </sp>
               <sp>
                  <speaker>Ἑκάβη</speaker>
                  <p>
                     <lb/>ἔκβλητον, ἢ πέσημα φοινίου δορός,
<lb rend="displayNum" n="700"/>ἐν ψαμάθῳ λευρᾷ; 
</p>
               </sp>
               <sp>
                  <speaker>Θεράπαινα</speaker>
                  <p>
                     <lb/>πόντου νιν ἐξήνεγκε πελάγιος κλύδων.
</p>
               </sp>
            </div>
            <div type="lyric" org="uniform" sample="complete" part="N">
               <sp>
                  <speaker>Ἑκάβη</speaker>
                  <p>
                     <lb/>ὤμοι, αἰαῖ, ἔμαθον ἔνυπνον ὀμμάτων
<lb rend="displayNum" n="704"/>ἐμῶν ὄψιν: οὔ με παρέβα
<lb rend="displayNum" n="705"/>φάσμα μελανόπτερον, τὰν ἐσεῖδον ἀμφὶ σέ,
<lb/>ὦ τέκνον, οὐκέτ᾽ ὄντα Διὸς ἐν φάει.
</p>
               </sp>
               <sp>
                  <speaker>Χορός</speaker>
                  <p>
                     <lb rend="displayNum" n="709"/>τίς γάρ νιν ἔκτειν᾽; οἶσθ᾽ ὀνειρόφρων φράσαι;
</p>
               </sp>
               <sp>
                  <speaker>Ἑκάβη</speaker>
                  <p>
                     <lb rend="displayNum" n="710"/>ἐμὸς ἐμὸς ξένος, Θρῄκιος ἱππότας,
<lb/>ἵν᾽ ὁ γέρων πατὴρ ἔθετό νιν κρύψας.</p>
               </sp>
               <sp>
                  <speaker>Χορός</speaker>
                  <p>
                     <lb rend="displayNum" n="713"/>οἴμοι, τί λέξεις; χρυσὸν ὡς ἔχοι κτανών;
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>ἄρρητ᾽ ἀνωνόμαστα, θαυμάτων πέρα,
<lb rend="displayNum" n="715"/>οὐχ ὅσι᾽ οὐδ᾽ ἀνεκτά. ποῦ δίκα ξένων;
<lb/>ὦ κατάρατ᾽ ἀνδρῶν, ὡς διεμοιράσω
<lb rend="displayNum" n="718"/>χρόα, σιδαρέῳ τεμὼν φασγάνῳ
<lb rend="displayNum" n="720"/>μέλεα τοῦδε παιδὸς οὐδ᾽ ᾤκτισας.
<milestone n="722" unit="card"/>
                  </p>
               </sp>
            </div>
            <div type="iambics" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="722"/>ὦ τλῆμον, ὥς σε πολυπονωτάτην βροτῶν
<lb/>δαίμων ἔθηκεν ὅστις ἐστί σοι βαρύς.
<lb/>ἀλλ᾽ εἰσορῶ γὰρ τοῦδε δεσπότου δέμας
<lb rend="displayNum" n="725"/>Ἀγαμέμνονος, τοὐνθένδε σιγῶμεν, φίλαι.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>Ἑκάβη, τί μέλλεις παῖδα σὴν κρύπτειν τάφῳ
<lb/>ἐλθοῦσ᾽, ἐφ᾽ οἷσπερ Ταλθύβιος ἤγγειλέ μοι
<lb/>μὴ θιγγάνειν σῆς μηδέν᾽ Ἀργείων κόρης;
<lb/>ἡμεῖς μὲν οὖν εἰῶμεν οὐδ᾽ ἐψαύομεν:
<lb rend="displayNum" n="730"/>σὺ δὲ σχολάζεις, ὥστε θαυμάζειν ἐμέ.
<lb/>ἥκω δ᾽ ἀποστελῶν σε: τἀκεῖθεν γὰρ εὖ
<lb/>πεπραγμέν᾽ ἐστίν — εἴ τι τῶνδ᾽ ἐστὶν καλῶς.
<lb/>ἔα: τίν᾽ ἄνδρα τόνδ᾽ ἐπὶ σκηναῖς ὁρῶ
<lb/>θανόντα Τρώων; οὐ γὰρ Ἀργεῖον πέπλοι
<lb rend="displayNum" n="735"/>δέμας περιπτύσσοντες ἀγγέλλουσί μοι.
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>δύστην᾽, ἐμαυτὴν γὰρ λέγω λέγουσα σέ,
<lb/>Ἑκάβη, τί δράσω; πότερα προσπέσω γόνυ
<lb/>Ἀγαμέμνονος τοῦδ᾽ ἢ φέρω σιγῇ κακά;
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>τί μοι προσώπῳ νῶτον ἐγκλίνασα σὸν
<lb rend="displayNum" n="740"/>δύρῃ, τὸ πραχθὲν δ᾽ οὐ λέγεις;  — τίς ἔσθ᾽ ὅδε;
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>ἀλλ᾽, εἴ με δούλην πολεμίαν θ᾽ ἡγούμενος
<lb/>γονάτων ἀπώσαιτ᾽, ἄλγος ἂν προσθείμεθ᾽ ἄν.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>οὔτοι πέφυκα μάντις, ὥστε μὴ κλύων
<lb/>ἐξιστορῆσαι σῶν ὁδὸν βουλευμάτων.
</p>
               </sp>
               <sp>
                  <speaker>Ἑκάβη</speaker>
                  <p>
                     <lb rend="displayNum" n="745"/>ἆρ᾽ ἐκλογίζομαί γε πρὸς τὸ δυσμενὲς
<lb/>μᾶλλον φρένας τοῦδ᾽, ὄντος οὐχὶ δυσμενοῦς;
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>εἴ τοί με βούλῃ τῶνδε μηδὲν εἰδέναι,
<lb/>ἐς ταὐτὸν ἥκεις: καὶ γὰρ οὐδ᾽ ἐγὼ κλύειν.
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>οὐκ ἂν δυναίμην τοῦδε τιμωρεῖν ἄτερ
<lb rend="displayNum" n="750"/>τέκνοισι τοῖς ἐμοῖσι. τί στρέφω τάδε;
<lb/>τολμᾶν ἀνάγκη, κἂν τύχω κἂν μὴ τύχω. — 
<lb/>Ἀγάμεμνον, ἱκετεύω σε τῶνδε γουνάτων
<lb/>καὶ σοῦ γενείου δεξιᾶς τ᾽ εὐδαίμονος  <gap/>
                  </p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>τί χρῆμα μαστεύουσα; μῶν ἐλεύθερον
<lb rend="displayNum" n="755"/>αἰῶνα θέσθαι; ῥᾴδιον γάρ ἐστί σοι.
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>οὐ δῆτα: τοὺς κακοὺς δὲ τιμωρουμένη
<lb/>αἰῶνα τὸν σύμπαντα δουλεύειν θέλω.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>καὶ δὴ τίν᾽ ἡμᾶς εἰς ἐπάρκεσιν καλεῖς;
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>οὐδέν τι τούτων ὧν σὺ δοξάζεις, ἄναξ. — 
<lb rend="displayNum" n="760"/>ὁρᾷς νεκρὸν τόνδ᾽, οὗ καταστάζω δάκρυ;
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>ὁρῶ: τὸ μέντοι μέλλον οὐκ ἔχω μαθεῖν.
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>τοῦτόν ποτ᾽ ἔτεκον κἄφερον ζώνης ὕπο.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>ἔστιν δὲ τίς σῶν οὗτος, ὦ τλῆμον, τέκνων;
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>οὐ τῶν θανόντων Πριαμιδῶν ὑπ᾽ Ἰλίῳ.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb rend="displayNum" n="765"/>ἦ γάρ τιν᾽ ἄλλον ἔτεκες ἢ κείνους, γύναι;
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>ἀνόνητά γ᾽, ὡς ἔοικε, τόνδ᾽ ὃν εἰσορᾷς.
<milestone n="767" unit="card"/>
                  </p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>ποῦ δ᾽ ὢν ἐτύγχαν᾽, ἡνίκ᾽ ὤλλυτο πτόλις;
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>πατήρ νιν ἐξέπεμψεν ὀρρωδῶν θανεῖν.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>ποῖ τῶν τότ᾽ ὄντων χωρίσας τέκνων μόνον;
</p>
               </sp>
               <sp>
                  <speaker>Ἑκάβη</speaker>
                  <p>
                     <lb rend="displayNum" n="770"/>ἐς τήνδε χώραν, οὗπερ ηὑρέθη θανών.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>πρὸς ἄνδρ᾽ ὃς ἄρχει τῆσδε Πολυμήστωρ χθονός;
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>ἐνταῦθ᾽ ἐπέμφθη πικροτάτου χρυσοῦ φύλαξ.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>θνῄσκει δὲ πρὸς τοῦ καὶ τίνος πότμου τυχών;
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>τίνος γ᾽ ὑπ᾽ ἄλλου; Θρῄξ νιν ὤλεσε ξένος.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb rend="displayNum" n="775"/>ὦ τλῆμον: ἦ που χρυσὸν ἠράσθη λαβεῖν;
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>τοιαῦτ᾽, ἐπειδὴ συμφορὰν ἔγνω Φρυγῶν.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>ηὗρες δὲ ποῦ νιν; ἢ τίς ἤνεγκεν νεκρόν;
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>ἥδ᾽, ἐντυχοῦσα ποντίας ἀκτῆς ἔπι.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>τοῦτον ματεύουσ᾽ ἢ πονοῦσ᾽ ἄλλον πόνον;
</p>
               </sp>
               <sp>
                  <speaker>Ἑκάβη</speaker>
                  <p>
                     <lb rend="displayNum" n="780"/>λούτρ᾽ ᾤχετ᾽ οἴσουσ᾽ ἐξ ἁλὸς Πολυξένῃ.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>κτανών νιν, ὡς ἔοικεν, ἐκβάλλει ξένος.
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>θαλασσόπλαγκτόν γ᾽, ὧδε διατεμὼν χρόα.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>ὦ σχετλία σὺ τῶν ἀμετρήτων πόνων.
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>ὄλωλα κοὐδὲν λοιπόν, Ἀγάμεμνον, κακῶν.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb rend="displayNum" n="785"/>φεῦ φεῦ: τίς οὕτω δυστυχὴς ἔφυ γυνή;
</p>
               </sp>
               <sp n="*(eka/bh">
                  <speaker>Ἑκάβη</speaker>
                  <p>
                     <lb/>οὐκ ἔστιν, εἰ μὴ τὴν Τύχην αὐτὴν λέγοις.
<lb/>ἀλλ᾽ ὧνπερ οὕνεκ᾽ ἀμφὶ σὸν πίπτω γόνυ
<lb/>ἄκουσον. εἰ μὲν ὅσιά σοι παθεῖν δοκῶ,
<lb/>στέργοιμ᾽ ἄν: εἰ δὲ τοὔμπαλιν, σύ μοι γενοῦ
<lb rend="displayNum" n="790"/>τιμωρὸς ἀνδρός, ἀνοσιωτάτου ξένου,
<lb/>ὃς οὔτε τοὺς γῆς νέρθεν οὔτε τοὺς ἄνω
<lb/>δείσας δέδρακεν ἔργον ἀνοσιώτατον,
<lb/>κοινῆς τραπέζης πολλάκις τυχὼν ἐμοί,
<lb/>ξενίας τ᾽ ἀριθμῷ πρῶτ᾽ ἔχων ἐμῶν φίλων,
<lb rend="displayNum" n="795"/>τυχὼν δ᾽ ὅσων δεῖ — . καὶ λαβὼν προμηθίαν
<lb/>ἔκτεινε: τύμβου δ᾽, εἰ κτανεῖν ἐβούλετο,
<lb/>οὐκ ἠξίωσεν, ἀλλ᾽ ἀφῆκε πόντιον.
<lb/>
                     <milestone unit="para"/>ἡμεῖς μὲν οὖν δοῦλοί τε κἀσθενεῖς ἴσως:
<lb/>ἀλλ᾽ οἱ θεοὶ σθένουσι χὡ κείνων κρατῶν
<lb rend="displayNum" n="800"/>Νόμος: νόμῳ γὰρ τοὺς θεοὺς ἡγούμεθα
<lb/>καὶ ζῶμεν ἄδικα καὶ δίκαι᾽ ὡρισμένοι:
<lb/>ὃς ἐς σ᾽ ἀνελθὼν εἰ διαφθαρήσεται,
<lb/>καὶ μὴ δίκην δώσουσιν οἵτινες ξένους
<lb/>κτείνουσιν ἢ θεῶν ἱερὰ τολμῶσιν φέρειν,
<lb rend="displayNum" n="805"/>οὐκ ἔστιν οὐδὲν τῶν ἐν ἀνθρώποις ἴσον.
<lb/>ταῦτ᾽ οὖν ἐν αἰσχρῷ θέμενος αἰδέσθητί με:
<lb/>οἴκτιρον ἡμᾶς, ὡς †γραφεύσ† τ᾽ ἀποσταθεὶς
<lb/>ἰδοῦ με κἀνάθρησον οἷ᾽ ἔχω κακά.
<lb/>τύραννος ἦ ποτ᾽, ἀλλὰ νῦν δούλη σέθεν,
<lb rend="displayNum" n="810"/>εὔπαις ποτ᾽ οὖσα, νῦν δὲ γραῦς ἄπαις θ᾽ ἅμα,
<lb/>ἄπολις ἔρημος, ἀθλιωτάτη βροτῶν  <gap/>
                     <milestone n="812" unit="card"/>
                     <lb/>
                     <milestone unit="para"/>οἴμοι τάλαινα, ποῖ μ᾽ ὑπεξάγεις πόδα;
<lb/>ἔοικα πράξειν οὐδέν: ὦ τάλαιν᾽ ἐγώ.
<lb/>τί δῆτα θνητοὶ τἄλλα μὲν μαθήματα
<lb rend="displayNum" n="815"/>μοχθοῦμεν ὡς χρὴ πάντα καὶ ματεύομεν,
<lb/>Πειθὼ δὲ τὴν τύραννον ἀνθρώποις μόνην
<lb/>οὐδέν τι μᾶλλον ἐς τέλος σπουδάζομεν
<lb/>μισθοὺς διδόντες μανθάνειν, ἵν᾽ ἦν ποτε
<lb/>πείθειν ἅ τις βούλοιτο τυγχάνειν θ᾽ ἅμα;
<lb rend="displayNum" n="820"/>πῶς οὖν ἔτ᾽ ἄν τις ἐλπίσαι πράξειν καλῶς;
<lb/>οἱ μὲν γὰρ ὄντες παῖδες οὐκέτ᾽ εἰσί μοι,
<lb/>αὕτη δ᾽ ἐπ᾽ αἰσχροῖς αἰχμάλωτος. οἴχομαι:
<lb/>καπνὸν δὲ πόλεως τόνδ᾽ ὑπερθρῴσκονθ᾽ ὁρῶ.
<lb/>
                     <milestone unit="para"/>καὶ μήν — ἴσως μὲν τοῦ λόγου κενὸν τόδε,
<lb rend="displayNum" n="825"/>Κύπριν προβάλλειν: ἀλλ᾽ ὅμως εἰρήσεται:
<lb/>πρὸς σοῖσι πλευροῖς παῖς ἐμὴ κοιμίζεται
<lb/>ἡ φοιβάς, ἣν καλοῦσι Κασάνδραν Φρύγες.
<lb/>ποῦ τὰς φίλας δῆτ᾽ εὐφρόνας δείξεις, ἄναξ,
<lb/>ἢ τῶν ἐν εὐνῇ φιλτάτων ἀσπασμάτων
<lb rend="displayNum" n="830"/>χάριν τίν᾽ ἕξει παῖς ἐμή, κείνης δ᾽ ἐγώ;
<lb/>
                     <del status="unremarkable">ἐκ τοῦ σκότου τε τῶν τε νυκτερησίων
<lb/>φίλτρων μεγίστη γίγνεται βροτοῖς χάρις.</del>
                     <lb/>ἄκουε δή νυν: τὸν θανόντα τόνδ᾽ ὁρᾷς;
<lb/>τοῦτον καλῶς δρῶν ὄντα κηδεστὴν σέθεν
<lb rend="displayNum" n="835"/>δράσεις. ἑνός μοι μῦθος ἐνδεὴς ἔτι.
<lb/>εἴ μοι γένοιτο φθόγγος ἐν βραχίοσι
<lb/>καὶ χερσὶ καὶ κόμαισι καὶ ποδῶν βάσει
<lb/>ἢ Δαιδάλου τέχναισιν ἢ θεῶν τινος,
<lb/>ὡς πάνθ᾽ ὁμαρτῇ σῶν ἔχοιντο γουνάτων
<lb rend="displayNum" n="840"/>κλαίοντ᾽, ἐπισκήπτοντα παντοίους λόγους.
<lb/>ὦ δέσποτ᾽, ὦ μέγιστον Ἕλλησιν φάος,
<lb/>πιθοῦ, παράσχες χεῖρα τῇ πρεσβύτιδι
<lb/>τιμωρόν, εἰ καὶ μηδέν ἐστιν, ἀλλ᾽ ὅμως.
<lb/>ἐσθλοῦ γὰρ ἀνδρὸς τῇ δίκῃ θ᾽ ὑπηρετεῖν
<lb rend="displayNum" n="845"/>καὶ τοὺς κακοὺς δρᾶν πανταχοῦ κακῶς ἀεί.
</p>
               </sp>
               <sp>
                  <speaker>Χορός</speaker>
                  <p>
                     <lb/>δεινόν γε, θνητοῖς ὡς ἅπαντα συμπίτνει,
<lb/>καὶ τὰς ἀνάγκας οἱ νόμοι διώρισαν,
<lb/>φίλους τιθέντες τούς γε πολεμιωτάτους
<lb/>ἐχθρούς τε τοὺς πρὶν εὐμενεῖς ποιούμενοι.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb rend="displayNum" n="850"/>ἐγὼ σὲ καὶ σὸν παῖδα καὶ τύχας σέθεν,
<lb/>Ἑκάβη, δι᾽ οἴκτου χεῖρά θ᾽ ἱκεσίαν ἔχω,
<lb/>καὶ βούλομαι θεῶν θ᾽ οὕνεκ᾽ ἀνόσιον ξένον
<lb/>καὶ τοῦ δικαίου τήνδε σοι δοῦναι δίκην,
<lb/>εἴ πως φανείη γ᾽ ὥστε σοί τ᾽ ἔχειν καλῶς,
<lb rend="displayNum" n="855"/>στρατῷ τε μὴ δόξαιμι Κασάνδρας χάριν
<lb/>Θρῄκης ἄνακτι τόνδε βουλεῦσαι φόνον.
<lb/>ἔστιν γὰρ ᾗ ταραγμὸς ἐμπέπτωκέ μοι:
<lb/> — Τὸν ἄνδρα τοῦτον φίλιον ἡγεῖται στρατός,
<lb/>τὸν κατθανόντα δ᾽ ἐχθρόν: εἰ δὲ σοὶ φίλος
<lb rend="displayNum" n="860"/>ὅδ᾽ ἐστί, χωρὶς τοῦτο κοὐ κοινὸν στρατῷ.  — 
<lb/>πρὸς ταῦτα φρόντιζ᾽: ὡς θέλοντα μέν μ᾽ ἔχεις
<lb/>σοὶ ξυμπονῆσαι καὶ ταχὺν προσαρκέσαι,
<lb/>βραδὺν δ᾽, Ἀχαιοῖς εἰ διαβληθήσομαι.
<milestone n="864" unit="card"/>
                  </p>
               </sp>
               <sp>
                  <speaker>Ἑκάβη</speaker>
                  <p>
                     <lb/>φεῦ.
<lb/>οὐκ ἔστι θνητῶν ὅστις ἔστ᾽ ἐλεύθερος:
<lb rend="displayNum" n="865"/>ἢ χρημάτων γὰρ δοῦλός ἐστιν ἢ τύχης,
<lb/>ἢ πλῆθος αὐτὸν πόλεος ἢ νόμων γραφαὶ
<lb/>εἴργουσι χρῆσθαι μὴ κατὰ γνώμην τρόποις.
<lb/>ἐπεὶ δὲ ταρβεῖς τῷ τ᾽ ὄχλῳ πλέον νέμεις,
<lb/>ἐγώ σε θήσω τοῦδ᾽ ἐλεύθερον φόβου.
<lb rend="displayNum" n="870"/>σύνισθι μὲν γάρ, ἤν τι βουλεύσω κακὸν
<lb/>τῷ τόνδ᾽ ἀποκτείναντι, συνδράσῃς δὲ μή.
<lb/>ἢν δ᾽ ἐξ Ἀχαιῶν θόρυβος ἢ ᾽πικουρία
<lb/>πάσχοντος ἀνδρὸς Θρῃκὸς οἷα πείσεται
<lb/>φανῇ τις, εἶργε μὴ δοκῶν ἐμὴν χάριν.
<lb rend="displayNum" n="875"/>τὰ δ᾽ ἄλλα — θάρσει — πάντ᾽ ἐγὼ θήσω καλῶς.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>πῶς οὖν; τί δράσεις; πότερα φάσγανον χερὶ
<lb/>λαβοῦσα γραίᾳ φῶτα βάρβαρον κτενεῖς,
<lb/>ἢ φαρμάκοισιν ἢ ᾽πικουρίᾳ τινί;
<lb/>τίς σοι ξυνέσται χείρ; πόθεν κτήσῃ φίλους;
</p>
               </sp>
               <sp>
                  <speaker>Ἑκάβη</speaker>
                  <p>
                     <lb rend="displayNum" n="880"/>στέγαι κεκεύθασ᾽ αἵδε Τρῳάδων ὄχλον.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>τὰς αἰχμαλώτους εἶπας, Ἑλλήνων ἄγραν;
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>σὺν ταῖσδε τὸν ἐμὸν φονέα τιμωρήσομαι.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>καὶ πῶς γυναιξὶν ἀρσένων ἔσται κράτος;
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>δεινὸν τὸ πλῆθος σὺν δόλῳ τε δύσμαχον.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb rend="displayNum" n="885"/>δεινόν: τὸ μέντοι θῆλυ μέμφομαι γένος.
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>τί δ᾽; οὐ γυναῖκες εἷλον Αἰγύπτου τέκνα
<lb/>καὶ Λῆμνον ἄρδην ἀρσένων ἐξῴκισαν;
<lb/>ἀλλ᾽ ὣς γενέσθω: τόνδε μὲν μέθες λόγον,
<lb/>πέμψον δέ μοι τήνδ᾽ ἀσφαλῶς διὰ στρατοῦ
<lb rend="displayNum" n="890"/>γυναῖκα.  — καὶ σὺ Θρῃκὶ πλαθεῖσα ξένῳ
<lb/>λέξον: Καλεῖ σ᾽ ἄνασσα δή ποτ᾽ Ἰλίου
<lb/>Ἑκάβη, σὸν οὐκ ἔλασσον ἢ κείνης χρέος,
<lb/>καὶ παῖδας: ὡς δεῖ καὶ τέκν᾽ εἰδέναι λόγους
<lb/>τοὺς ἐξ ἐκείνης.  — τὸν δὲ τῆς νεοσφαγοῦς
<lb rend="displayNum" n="895"/>Πολυξένης ἐπίσχες, Ἀγάμεμνον, τάφον,
<lb/>ὡς τώδ᾽ ἀδελφὼ πλησίον μιᾷ φλογί,
<lb/>δισσὴ μέριμνα μητρί, κρυφθῆτον χθονί.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>ἔσται τάδ᾽ οὕτω: καὶ γὰρ εἰ μὲν ἦν στρατῷ
<lb/>πλοῦς, οὐκ ἂν εἶχον τήνδε σοι δοῦναι χάριν:
<lb rend="displayNum" n="900"/>νῦν δ᾽, οὐ γὰρ ἵησ᾽ οὐρίους πνοὰς θεός,
<lb/>μένειν ἀνάγκη πλοῦν ὁρῶντ᾽ ἐς ἥσυχον.
<lb/>γένοιτο δ᾽ εὖ πως: πᾶσι γὰρ κοινὸν τόδε,
<lb/>ἰδίᾳ θ᾽ ἑκάστῳ καὶ πόλει, τὸν μὲν κακὸν
<lb/>κακόν τι πάσχειν, τὸν δὲ χρηστὸν εὐτυχεῖν.
<milestone n="905" unit="card"/>
                  </p>
               </sp>
            </div>
         </div>
         <div type="choral" org="uniform" sample="complete" part="N">
            <div type="strophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="905"/>σὺ μέν, ὦ πατρὶς Ἰλιάς,
<lb/>τῶν ἀπορθήτων πόλις οὐκέτι λέξῃ:
<lb/>τοῖον Ἑλλάνων νέφος ἀμφί σε κρύπτει
<lb rend="displayNum" n="909"/>δορὶ δὴ δορὶ πέρσαν.
<lb rend="displayNum" n="910"/>ἀπὸ δὲ στεφάναν κέκαρ-
<lb/>σαι πύργων, κατὰ δ᾽ αἰθάλου
<lb/>κηλῖδ᾽ οἰκτροτάταν κέχρω-
<lb/>σαι: τάλαιν᾽,
<lb rend="displayNum" n="913b"/>οὐκέτι σ᾽ ἐμβατεύσω.
<milestone n="914" unit="card"/>
                  </p>
               </sp>
            </div>
            <div type="antistrophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>μεσονύκτιος ὠλλύμαν,
<lb rend="displayNum" n="915"/>ἦμος ἐκ δείπνων ὕπνος ἡδὺς ἐπ᾽ ὄσσοις
<lb/>σκίδναται, μολπᾶν δ᾽ ἄπο καὶ χοροποιῶν
<lb rend="displayNum" n="918"/>θυσιᾶν καταλύσας
<lb/>πόσις ἐν θαλάμοις ἔκει-
<lb rend="displayNum" n="920"/>το, ξυστὸν δ᾽ ἐπὶ πασσάλῳ,
<lb/>ναύταν οὐκέθ᾽ ὁρῶν ὅμι-
<lb/>λον Τροίαν
<lb rend="displayNum" n="922b"/>Ἰλιάδ᾽ ἐμβεβῶτα.
<milestone n="923" unit="card"/>
                  </p>
               </sp>
            </div>
            <div type="strophe" n="2" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ἐγὼ δὲ πλόκαμον ἀναδέτοις
<lb/>μίτραισιν ἐρρυθμιζόμαν
<lb rend="displayNum" n="925"/>χρυσέων ἐνόπτρων λεύσ-
<lb/>σουσ᾽ ἀτέρμονας εἰς αὐγάς,
<lb/>ἐπιδέμνιος ὡς πέσοιμ᾽ ἐς εὐνάν.
<lb/>ἀνὰ δὲ κέλαδος ἔμολε πόλιν:
<lb/>κέλευσμα δ᾽ ἦν κατ᾽ ἄστυ Τροί-
<lb/>ας τόδ᾽: Ὦ
<lb rend="displayNum" n="930"/>παῖδες Ἑλλάνων, πότε δὴ πότε τὰν
<lb/>Ἰλιάδα σκοπιὰν
<lb/>πέρσαντες ἥξετ᾽ οἴκους;
<milestone n="933" unit="card"/>
                  </p>
               </sp>
            </div>
            <div type="antistrophe" n="2" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>λέχη δὲ φίλια μονόπεπλος
<lb/>λιποῦσα, Δωρὶς ὡς κόρα,
<lb rend="displayNum" n="935"/>σεμνὰν προσίζουσ᾽ οὐκ
<lb/>ἤνυσ᾽ Ἄρτεμιν ἁ τλάμων:
<lb/>ἄγομαι δὲ θανόντ᾽ ἰδοῦσ᾽ ἀκοίταν
<lb/>τὸν ἐμὸν ἅλιον ἐπὶ πέλαγος,
<lb/>πόλιν τ᾽ ἀποσκοποῦσ᾽, ἐπεὶ
<lb/>νόστιμον
<lb rend="displayNum" n="940"/>ναῦς ἐκίνησεν πόδα καί μ᾽ ἀπὸ γᾶς
<lb/>ὥρισεν Ἰλιάδος:
<lb/>τάλαιν᾽, ἀπεῖπον ἄλγει,
<milestone n="943" unit="card"/>
                  </p>
               </sp>
            </div>
            <div type="epode" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>τὰν τοῖν Διοσκούροιν Ἑλέναν κάσιν
<lb/>Ἰδαῖόν τε βούταν
<lb rend="displayNum" n="945"/>αἰνόπαριν κατάρᾳ
<lb/>διδοῦσ᾽, ἐπεί με γᾶς ἐκ
<lb/>πατρῴας ἀπώλεσεν
<lb/>ἐξῴκισέν τ᾽ οἴκων γάμος, οὐ γάμος ἀλλ᾽ ἀ-
<lb/>λάστορός τις οἰζύς:
<lb rend="displayNum" n="950"/>ἃν μήτε πέλαγος ἅλιον ἀπαγάγοι πάλιν,
<lb/>μήτε πα-
<lb/>τρῷον ἵκοιτ᾽ ἐς οἶκον.
<milestone n="953" unit="card"/>
                  </p>
               </sp>
            </div>
         </div>
         <div type="episode" org="uniform" sample="complete" part="N">
            <sp>
               <speaker>Πολυμήστωρ</speaker>
               <p>
                  <lb/>ὦ φίλτατ᾽ ἀνδρῶν Πρίαμε, φιλτάτη δὲ σύ,
<lb/>Ἑκάβη, δακρύω σ᾽ εἰσορῶν πόλιν τε σὴν
<lb rend="displayNum" n="955"/>τήν τ᾽ ἀρτίως θανοῦσαν ἔκγονον σέθεν.
<lb/>φεῦ:
<lb/>οὐκ ἔστι πιστὸν οὐδέν, οὔτ᾽ εὐδοξία
<lb/>οὔτ᾽ αὖ καλῶς πράσσοντα μὴ πράξειν κακῶς.
<lb/>φύρουσι δ᾽ αὐτοὶ θεοὶ πάλιν τε καὶ πρόσω
<lb/>ταραγμὸν ἐντιθέντες, ὡς ἀγνωσίᾳ
<lb rend="displayNum" n="960"/>σέβωμεν αὐτούς. ἀλλὰ ταῦτα μὲν τί δεῖ
<lb/>θρηνεῖν, προκόπτοντ᾽ οὐδὲν ἐς πρόσθεν κακῶν;
<lb/>σὺ δ᾽, εἴ τι μέμφῃ τῆς ἐμῆς ἀπουσίας,
<lb/>σχές: τυγχάνω γὰρ ἐν μέσοις Θρῄκης ὅροις
<lb/>ἀπών, ὅτ᾽ ἦλθες δεῦρ᾽: ἐπεὶ δ᾽ ἀφικόμην,
<lb rend="displayNum" n="965"/>ἤδη πόδ᾽ ἔξω δωμάτων αἴροντί μοι
<lb/>ἐς ταὐτὸν ἥδε συμπίτνει δμωὶς σέθεν
<lb/>λέγουσα μύθους, ὧν κλύων ἀφικόμην.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>αἰσχύνομαί σε προσβλέπειν ἐναντίον,
<lb/>Πολυμῆστορ, ἐν τοιοῖσδε κειμένη κακοῖς.
<lb rend="displayNum" n="970"/>ὅτῳ γὰρ ὤφθην εὐτυχοῦσ᾽, αἰδώς μ᾽ ἔχει
<lb/>ἐν τῷδε πότμῳ τυγχάνουσ᾽ ἵν᾽ εἰμὶ νῦν
<lb/>κοὐκ ἂν δυναίμην προσβλέπειν ὀρθαῖς κόραις.
<lb/>ἀλλ᾽ αὐτὸ μὴ δύσνοιαν ἡγήσῃ σέθεν,
<lb/>Πολυμῆστορ: ἄλλως δ᾽ αἴτιόν τι καὶ νόμος,
<lb rend="displayNum" n="975"/>γυναῖκας ἀνδρῶν μὴ βλέπειν ἐναντίον.
</p>
            </sp>
            <sp>
               <speaker>Πολυμήστωρ</speaker>
               <p>
                  <lb/>καὶ θαῦμά γ᾽ οὐδέν. ἀλλὰ τίς χρεία σ᾽ ἐμοῦ;
<lb/>τί χρῆμ᾽ ἐπέμψω τὸν ἐμὸν ἐκ δόμων πόδα:
</p>
            </sp>
            <sp>
               <speaker>Ἑκάβη</speaker>
               <p>
                  <lb/>ἴδιον ἐμαυτῆς δή τι πρὸς σὲ βούλομαι
<lb/>καὶ παῖδας εἰπεῖν σούς: ὀπάονας δέ μοι
<lb rend="displayNum" n="980"/>χωρὶς κέλευσον τῶνδ᾽ ἀποστῆναι δόμων.
</p>
            </sp>
            <sp>
               <speaker>Πολυμήστωρ</speaker>
               <p>
                  <lb/>χωρεῖτ᾽: ἐν ἀσφαλεῖ γὰρ ἥδ᾽ ἐρημία.
<lb/>φίλη μὲν εἶ σύ, προσφιλὲς δέ μοι τόδε
<lb/>στράτευμ᾽ Ἀχαιῶν. ἀλλὰ σημαίνειν σὲ χρῆν:
<lb/>τί χρὴ τὸν εὖ πράσσοντα μὴ πράσσουσιν εὖ
<lb rend="displayNum" n="985"/>φίλοις ἐπαρκεῖν; ὡς ἕτοιμός εἰμ᾽ ἐγώ.
<milestone n="986" unit="card"/>
               </p>
            </sp>
            <sp>
               <speaker>Ἑκάβη</speaker>
               <p>
                  <lb/>πρῶτον μὲν εἰπὲ παῖδ᾽ ὃν ἐξ ἐμῆς χερὸς
<lb/>Πολύδωρον ἔκ τε πατρὸς ἐν δόμοις ἔχεις,
<lb/>εἰ ζῇ: τὰ δ᾽ ἄλλα δεύτερόν σ᾽ ἐρήσομαι.
</p>
            </sp>
            <sp>
               <speaker>Πολυμήστωρ</speaker>
               <p>
                  <lb/>μάλιστα: τοὐκείνου μὲν εὐτυχεῖς μέρος.
</p>
            </sp>
            <sp>
               <speaker>Ἑκάβη</speaker>
               <p>
                  <lb rend="displayNum" n="990"/>ὦ φίλταθ᾽, ὡς εὖ κἀξίως λέγεις σέθεν.
</p>
            </sp>
            <sp>
               <speaker>Πολυμήστωρ</speaker>
               <p>
                  <lb/>τί δῆτα βούλῃ δεύτερον μαθεῖν ἐμοῦ;
</p>
            </sp>
            <sp>
               <speaker>Ἑκάβη</speaker>
               <p>
                  <lb/>εἰ τῆς τεκούσης τῆσδε  <gap/> μέμνηταί τί μου;
</p>
            </sp>
            <sp>
               <speaker>Πολυμήστωρ</speaker>
               <p>
                  <lb/>καὶ δεῦρό γ᾽ ὡς σὲ κρύφιος ἐζήτει μολεῖν.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>χρυσὸς δὲ σῶς ὃν ἦλθεν ἐκ Τροίας ἔχων;
</p>
            </sp>
            <sp>
               <speaker>Πολυμήστωρ</speaker>
               <p>
                  <lb rend="displayNum" n="995"/>σῶς, ἐν δόμοις γε τοῖς ἐμοῖς φρουρούμενος.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>σῶσόν νυν αὐτὸν μηδ᾽ ἔρα τῶν πλησίον.
</p>
            </sp>
            <sp>
               <speaker>Πολυμήστωρ</speaker>
               <p>
                  <lb/>ἥκιστ᾽: ὀναίμην τοῦ παρόντος, ὦ γύναι.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>οἶσθ᾽ οὖν ἃ λέξαι σοί τε καὶ παισὶν θέλω;
</p>
            </sp>
            <sp>
               <speaker>Πολυμήστωρ</speaker>
               <p>
                  <lb/>οὐκ οἶδα: τῷ σῷ τοῦτο σημανεῖς λόγῳ.
</p>
            </sp>
            <sp>
               <speaker>Ἑκάβη</speaker>
               <p>
                  <lb rend="displayNum" n="1000"/>ἔστ᾽, ὦ φιληθεὶς ὡς σὺ νῦν ἐμοὶ φιλῇ  — 
</p>
            </sp>
            <sp>
               <speaker>Πολυμήστωρ</speaker>
               <p>
                  <lb/>τί χρῆμ᾽ ὃ κἀμὲ καὶ τέκν᾽ εἰδέναι χρεών;
</p>
            </sp>
            <sp>
               <speaker>Ἑκάβη</speaker>
               <p>
                  <lb/>χρυσοῦ παλαιαὶ Πριαμιδῶν κατώρυχες.
</p>
            </sp>
            <sp>
               <speaker>Πολυμήστωρ</speaker>
               <p>
                  <lb/>ταῦτ᾽ ἔσθ᾽ ἃ βούλῃ παιδὶ σημῆναι σέθεν;
</p>
            </sp>
            <sp>
               <speaker>Ἑκάβη</speaker>
               <p>
                  <lb/>μάλιστα, διὰ σοῦ γ᾽: εἶ γὰρ εὐσεβὴς ἀνήρ.
</p>
            </sp>
            <sp>
               <speaker>Πολυμήστωρ</speaker>
               <p>
                  <lb rend="displayNum" n="1005"/>τί δῆτα τέκνων τῶνδε δεῖ παρουσίας;
</p>
            </sp>
            <sp>
               <speaker>Ἑκάβη</speaker>
               <p>
                  <lb/>ἄμεινον, ἢν σὺ κατθάνῃς, τούσδ᾽ εἰδέναι.
</p>
            </sp>
            <sp>
               <speaker>Πολυμήστωρ</speaker>
               <p>
                  <lb/>καλῶς ἔλεξας: τῇδε καὶ σοφώτερον.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>οἶσθ᾽ οὖν Ἀθάνας Ἰλίας ἵνα στέγαι;
</p>
            </sp>
            <sp>
               <speaker>Πολυμήστωρ</speaker>
               <p>
                  <lb/>ἐνταῦθ᾽ ὁ χρυσός ἐστι; σημεῖον δὲ τί;
</p>
            </sp>
            <sp>
               <speaker>Ἑκάβη</speaker>
               <p>
                  <lb rend="displayNum" n="1010"/>μέλαινα πέτρα γῆς ὑπερτέλλουσ᾽ ἄνω.
</p>
            </sp>
            <sp>
               <speaker>Πολυμήστωρ</speaker>
               <p>
                  <lb/>ἔτ᾽ οὖν τι βούλῃ τῶν ἐκεῖ φράζειν ἐμοί;
</p>
            </sp>
            <sp>
               <speaker>Ἑκάβη</speaker>
               <p>
                  <lb/>σῶσαί σε χρήμαθ᾽ οἷς συνεξῆλθον θέλω.
</p>
            </sp>
            <sp>
               <speaker>Πολυμήστωρ</speaker>
               <p>
                  <lb/>ποῦ δῆτα; πέπλων ἐντὸς ἢ κρύψασ᾽ ἔχεις;
</p>
            </sp>
            <sp>
               <speaker>Ἑκάβη</speaker>
               <p>
                  <lb/>σκύλων ἐν ὄχλῳ ταῖσδε σῴζεται στέγαις.
</p>
            </sp>
            <sp>
               <speaker>Πολυμήστωρ</speaker>
               <p>
                  <lb rend="displayNum" n="1015"/>ποῦ δ᾽; αἵδ᾽ Ἀχαιῶν ναύλοχοι περιπτυχαί.
</p>
            </sp>
            <sp>
               <speaker>Ἑκάβη</speaker>
               <p>
                  <lb/>ἰδίᾳ γυναικῶν αἰχμαλωτίδων στέγαι.
</p>
            </sp>
            <sp>
               <speaker>Πολυμήστωρ</speaker>
               <p>
                  <lb/>τἄνδον δὲ πιστὰ κἀρσένων ἐρημία;
</p>
            </sp>
            <sp>
               <speaker>Ἑκάβη</speaker>
               <p>
                  <lb/>οὐδεὶς Ἀχαιῶν ἔνδον, ἀλλ᾽ ἡμεῖς μόναι.
<lb/>ἀλλ᾽ ἕρπ᾽ ἐς οἴκους: καὶ γὰρ Ἀργεῖοι νεῶν
<lb rend="displayNum" n="1020"/>λῦσαι ποθοῦσιν οἴκαδ᾽ ἐκ Τροίας πόδα:
<lb/>ὡς πάντα πράξας ὧν σε δεῖ στείχῃς πάλιν
<lb/>ξὺν παισὶν οὗπερ τὸν ἐμὸν ᾤκισας γόνον.
</p>
            </sp>
            <sp>
               <speaker>Χορός</speaker>
               <p>
                  <lb rend="displayNum" n="1024"/>οὔπω δέδωκας, ἀλλ᾽ ἴσως δώσεις δίκην:
<milestone n="1025" unit="card"/>
               </p>
            </sp>
            <div type="lyric" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="1025"/>ἀλίμενόν τις ὡς εἰς ἄντλον πεσὼν
<lb/>†λέχριος ἐκπεσῇ φίλας καρδίας,
<lb/>ἀμέρσας βίοτον. τὸ γὰρ ὑπέγγυον
<lb rend="displayNum" n="1029"/>Δίκᾳ καὶ θεοῖσιν οὐ συμπίτνει:
<lb rend="displayNum" n="1030"/>ὀλέθριον ὀλέθριον κακόν.†
<lb/>ψεύσει σ᾽ ὁδοῦ τῆσδ᾽ ἐλπὶς ἥ σ᾽ ἐπήγαγεν
<lb/>θανάσιμον πρὸς Ἅιδαν, ἰὼ τάλας:
<lb/>ἀπολέμῳ δὲ χειρὶ λείψεις βίον.
<milestone n="1035" unit="card"/>
                  </p>
               </sp>
               <sp>
                  <speaker>Πολυμήστωρ</speaker>
                  <p>
                     <stage>ἔσωθεν<note anchored="true" place="foot" resp="Murray">νοταμ αδδιδι</note>
                     </stage>
                     <lb rend="displayNum" n="1035"/>ὤμοι, τυφλοῦμαι φέγγος ὀμμάτων τάλας.
</p>
               </sp>
               <sp>
                  <speaker>Χορός</speaker>
                  <p>
                     <lb/>ἠκούσατ᾽ ἀνδρὸς Θρῃκὸς οἰμωγήν, φίλαι;
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb/>ὤμοι μάλ᾽ αὖθις, τέκνα, δυστήνου σφαγῆς.
</p>
               </sp>
               <sp>
                  <speaker>Χορός</speaker>
                  <p>
                     <lb/>φίλαι, πέπρακται καίν᾽ ἔσω δόμων κακά.
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb/>ἀλλ᾽ οὔτι μὴ φύγητε λαιψηρῷ ποδί:
<lb rend="displayNum" n="1040"/>βάλλων γὰρ οἴκων τῶνδ᾽ ἀναρρήξω μυχούς.
</p>
               </sp>
               <sp>
                  <speaker>Χορός</speaker>
                  <p>
                     <lb/>ἰδού, βαρείας χειρὸς ὁρμᾶται βέλος.
<lb/>βούλεσθ᾽ ἐπεσπέσωμεν; ὡς ἀκμὴ καλεῖ
<lb/>Ἑκάβῃ παρεῖναι Τρῳάσιν τε συμμάχους.
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>ἄρασσε, φείδου μηδέν, ἐκβάλλων πύλας:
<lb rend="displayNum" n="1045"/>οὐ γάρ ποτ᾽ ὄμμα λαμπρὸν ἐνθήσεις κόραις,
<lb/>οὐ παῖδας ὄψῃ ζῶντας οὓς ἔκτειν᾽ ἐγώ.
</p>
               </sp>
               <sp>
                  <speaker>Χορός</speaker>
                  <p>
                     <lb/>ἦ γὰρ καθεῖλες Θρῇκα, καὶ κρατεῖς, ξένον,
<lb/>δέσποινα, καὶ δέδρακας οἷάπερ λέγεις;
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>ὄψῃ νιν αὐτίκ᾽ ὄντα δωμάτων πάρος
<lb rend="displayNum" n="1050"/>τυφλὸν τυφλῷ στείχοντα παραφόρῳ ποδί,
<lb/>παίδων τε δισσῶν σώμαθ᾽, οὓς ἔκτειν᾽ ἐγὼ
<lb/>σὺν ταῖς ἀρίσταις Τρῳάσιν: δίκην δέ μοι
<lb/>δέδωκε. χωρεῖ δ᾽, ὡς ὁρᾷς, ὅδ᾽ ἐκ δόμων.
<lb/>ἀλλ᾽ ἐκποδὼν ἄπειμι κἀποστήσομαι
<lb rend="displayNum" n="1055"/>θυμῷ ῥέοντι Θρῃκὶ δυσμαχωτάτῳ.
<milestone n="1056" unit="card"/>
                  </p>
               </sp>
            </div>
            <div type="lyric" org="uniform" sample="complete" part="N">
               <sp>
                  <speaker>Πολυμήστωρ</speaker>
                  <p>
                     <lb/>ὤμοι ἐγώ, πᾷ βῶ,
<lb/>πᾷ στῶ, πᾷ κέλσω;
<lb/>τετράποδος βάσιν θηρὸς ὀρεστέρου
<lb/>τιθέμενος ἐπίχειρα κατ᾽ ἴχνος; ποίαν
<lb rend="displayNum" n="1060"/>ἢ ταύταν ἢ τάνδ᾽ ἐξαλλάξω, τὰς
<lb/>ἀνδροφόνους μάρψαι χρῄζων Ἰλιάδας,
<lb/>αἵ με διώλεσαν;
<lb rend="displayNum" n="1064"/>τάλαιναι κόραι τάλαιναι Φρυγῶν,
<lb rend="displayNum" n="1065"/>ὦ κατάρατοι,
<lb/>ποῖ καί με φυγᾷ πτώσσουσι μυχῶν;
<lb/>εἴθε μοι ὀμμάτων αἱματόεν βλέφαρον
<lb/>ἀκέσαι᾽ ἀκέσαιο τυφλόν, Ἅλιε,
<lb/>φέγγος ἐπαλλάξας.
<lb rend="displayNum" n="1070"/>
                     <milestone unit="para"/>ἆ ἆ,
<lb/>σίγα: κρυπτὰν βάσιν αἰσθάνομαι
<lb/>τάνδε γυναικῶν. πᾷ πόδ᾽ ἐπᾴξας
<lb/>σαρκῶν ὀστέων τ᾽ ἐμπλησθῶ,
<lb/>θοίναν ἀγρίων θηρῶν τιθέμενος,
<lb/>ἀρνύμενος λώβαν
<lb rend="displayNum" n="1075"/>λύμας ἀντίποιν᾽ ἐμᾶς; ὦ τάλας.
<lb/>ποῖ πᾷ φέρομαι τέκν᾽ ἔρημα λιπὼν
<lb/>Βάκχαις Ἅιδου διαμοιρᾶσαι,
<lb/>σφακτά, κυσίν τε φοινίαν δαῖτ᾽ ἀνή-
<lb/>μερον τ᾽ οὐρείαν ἐκβολάν;
<lb rend="displayNum" n="1080"/>πᾷ στῶ, πᾷ κάμψω, <del status="unremarkable">πᾷ βῶ,</del>
                     <lb/>ναῦς ὅπως ποντίοις πείσμασιν, λινόκροκον
<lb/>φᾶρος στέλλων, ἐπὶ τάνδε συθεὶς
<lb/>τέκνων ἐμῶν φύλαξ ὀλέθριον κοίταν;
</p>
               </sp>
               <milestone n="1085" unit="card"/>
               <sp>
                  <speaker>Χορός</speaker>
                  <p>
                     <lb rend="displayNum" n="1085"/>ὦ τλῆμον, ὥς σοι δύσφορ᾽ εἴργασται κακά:
<lb/>δράσαντι δ᾽ αἰσχρὰ δεινὰ τἀπιτίμια.
<lb/>
                     <del status="unremarkable">δαίμων ἔδωκεν ὅστις ἐστί σοι βαρύς.</del>
                     <milestone n="1089" unit="card"/>
                  </p>
               </sp>
            </div>
            <div type="lyric" org="uniform" sample="complete" part="N">
               <sp>
                  <speaker>Πολυμήστωρ</speaker>
                  <p>
                     <lb/>αἰαῖ, ἰὼ Θρῄκης λογχοφόρον ἔνο-
<lb rend="displayNum" n="1090"/>πλον εὔιππον Ἄρει κάτοχον γένος.
<lb/>ἰὼ Ἀχαιοί. — ἰὼ Ἀτρεῖδαι. — βοὰν βοὰν ἀυτῶ, βοάν.
<lb/>ὢ ἴτε: μόλετε πρὸς θεῶν.
<lb/>κλύει τις ἢ οὐδεὶς ἀρκέσει; τί μέλλετε;
<lb/>γυναῖκες ὤλεσάν με, γυναῖκες αἰχμαλωτίδες: δεινὰ
<lb rend="displayNum" n="1095"/>δεινὰ πεπόνθαμεν.
<lb rend="displayNum" n="1098"/>ὤμοι ἐμᾶς λώβας.
<lb/>ποῖ τράπωμαι, ποῖ πορευθῶ;
<lb rend="displayNum" n="1100"/>ἀμπτάμενος οὐράνιον
<lb/>ὑψιπετὲς ἐς μέλαθρον,
<lb/>Ὠαρίων ἢ Σείριος ἔνθα πυρὸς φλογέας ἀφίη-
<lb rend="displayNum" n="1105"/>σιν ὄσσων αὐγάς, ἢ τὸν ἐς Ἀίδα
<lb/>μελάγχρωτα πορθμὸν ᾄξω τάλας;
<milestone n="1107" unit="card"/>
                  </p>
               </sp>
               <sp>
                  <speaker>Χορός</speaker>
                  <p>
                     <lb/>συγγνώσθ᾽, ὅταν τις κρείσσον᾽ ἢ φέρειν κακὰ
<lb/>πάθῃ, ταλαίνης ἐξαπαλλάξαι ζόης.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>κραυγῆς ἀκούσας ἦλθον: οὐ γὰρ ἥσυχος
<lb rend="displayNum" n="1110"/>πέτρας ὀρείας παῖς λέλακ᾽ ἀνὰ στρατὸν
<lb/>Ἠχὼ διδοῦσα θόρυβον: εἰ δὲ μὴ Φρυγῶν
<lb/>πύργους πεσόντας ᾖσμεν Ἑλλήνων δορί,
<lb/>φόβον παρέσχεν οὐ μέσως ὅδε κτύπος.
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb/>ὦ φίλτατ᾽: ᾐσθόμην γάρ, Ἀγάμεμνον, σέθεν
<lb rend="displayNum" n="1115"/>φωνῆς ἀκούσας: εἰσορᾷς ἃ πάσχομεν;
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>ἔα:
<lb/>Πολυμῆστορ: ὦ δύστηνε, τίς σ᾽ ἀπώλεσεν;
<lb/>τίς ὄμμ᾽ ἔθηκε τυφλὸν αἱμάξας κόρας,
<lb/>παῖδάς τε τούσδ᾽ ἔκτεινεν; ἦ μέγαν χόλον
<lb/>σοὶ καὶ τέκνοισιν εἶχεν ὅστις ἦν ἄρα.
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb rend="displayNum" n="1120"/>Ἑκάβη με σὺν γυναιξὶν αἰχμαλωτίσιν
<lb/>ἀπώλεσ᾽ — οὐκ ἀπώλεσ᾽, ἀλλὰ μειζόνως.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>τί φῄς; σὺ τοὔργον εἴργασαι τόδ᾽, ὡς λέγει;
<lb/>σὺ τόλμαν, Ἑκάβη, τήνδ᾽ ἔτλης ἀμήχανον;
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb/>ὤμοι, τί λέξεις; ἦ γὰρ ἐγγύς ἐστί που;
<lb rend="displayNum" n="1125"/>σήμηνον, εἰπὲ ποῦ ᾽σθ᾽, ἵν᾽ ἁρπάσας χεροῖν
<lb/>διασπάσωμαι καὶ καθαιμάξω χρόα.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>οὗτος, τί πάσχεις;
</p>
               </sp>
               <sp>
                  <speaker>Πολυμήστωρ</speaker>
                  <p>
πρὸς θεῶν σε λίσσομαι,
<lb/>μέθες μ᾽ ἐφεῖναι τῇδε μαργῶσαν χέρα.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>ἴσχ᾽: ἐκβαλὼν δὲ καρδίας τὸ βάρβαρον
<lb rend="displayNum" n="1130"/>λέγ᾽, ὡς ἀκούσας σοῦ τε τῆσδέ τ᾽ ἐν μέρει
<lb/>κρίνω δικαίως ἀνθ᾽ ὅτου πάσχεις τάδε.
</p>
               </sp>
               <sp n="*polumh/stwr">
                  <speaker>Πολυμήστωρ</speaker>
                  <p>
                     <lb/>λέγοιμ᾽ ἄν. ἦν τις Πριαμιδῶν νεώτατος,
<lb/>Πολύδωρος, Ἑκάβης παῖς, ὃν ἐκ Τροίας ἐμοὶ
<lb/>πατὴρ δίδωσι Πρίαμος ἐν δόμοις τρέφειν,
<lb rend="displayNum" n="1135"/>ὕποπτος ὢν δὴ Τρωικῆς ἁλώσεως.
<lb/>τοῦτον κατέκτειν᾽: ἀνθ᾽ ὅτου δ᾽ ἔκτεινά νιν,
<lb/>ἄκουσον, ὡς εὖ καὶ σοφῇ προμηθίᾳ.
<lb/>ἔδεισα μὴ σοὶ πολέμιος λειφθεὶς ὁ παῖς
<lb/>Τροίαν ἀθροίσῃ καὶ ξυνοικίσῃ πάλιν,
<lb rend="displayNum" n="1140"/>γνόντες δ᾽ Ἀχαιοὶ ζῶντα Πριαμιδῶν τινα
<lb/>Φρυγῶν ἐς αἶαν αὖθις ἄρειαν στόλον,
<lb/>κἄπειτα Θρῄκης πεδία τρίβοιεν τάδε
<lb/>λεηλατοῦντες, γείτοσιν δ᾽ εἴη κακὸν
<lb/>Τρώων, ἐν ᾧπερ νῦν, ἄναξ, ἐκάμνομεν.
<milestone n="1145" unit="card"/>
                     <lb rend="displayNum" n="1145"/>
                     <milestone unit="para"/>Ἑκάβη δὲ παιδὸς γνοῦσα θανάσιμον μόρον
<lb/>λόγῳ με τοιῷδ᾽ ἤγαγ᾽, ὡς κεκρυμμένας
<lb/>θήκας φράσουσα Πριαμιδῶν ἐν Ἰλίῳ
<lb/>χρυσοῦ: μόνον δὲ σὺν τέκνοισί μ᾽ εἰσάγει
<lb/>δόμους, ἵν᾽ ἄλλος μή τις εἰδείη τάδε.
<lb rend="displayNum" n="1150"/>ἵζω δὲ κλίνης ἐν μέσῳ κάμψας γόνυ:
<lb/>πολλαὶ δὲ χεῖρες, αἳ μὲν ἐξ ἀριστερᾶς,
<lb/>αἳ δ᾽ ἔνθεν, ὡς δὴ παρὰ φίλῳ, Τρώων κόραι
<lb/>θάκους ἔχουσαι, κερκίδ᾽ Ἠδωνῆς χερὸς
<lb/>ᾔνουν, ὑπ᾽ αὐγὰς τούσδε λεύσσουσαι πέπλους:
<lb rend="displayNum" n="1155"/>ἄλλαι δὲ κάμακα Θρῃκίαν θεώμεναι
<lb/>γυμνόν μ᾽ ἔθηκαν διπτύχου στολίσματος.
<lb/>ὅσαι δὲ τοκάδες ἦσαν, ἐκπαγλούμεναι
<lb/>τέκν᾽ ἐν χεροῖν ἔπαλλον, ὡς πρόσω πατρὸς
<lb/>γένοιντο, διαδοχαῖς ἀμείβουσαι χερῶν:
<lb rend="displayNum" n="1160"/>κᾆτ᾽ ἐκ γαληνῶν — πῶς δοκεῖς; — προσφθεγμάτων
<lb/>εὐθὺς λαβοῦσαι φάσγαν᾽ ἐκ πέπλων ποθὲν
<lb/>κεντοῦσι παῖδας, αἳ δὲ πολεμίων δίκην
<lb/>ξυναρπάσασαι τὰς ἐμὰς εἶχον χέρας
<lb/>καὶ κῶλα: παισὶ δ᾽ ἀρκέσαι χρῄζων ἐμοῖς,
<lb rend="displayNum" n="1165"/>εἰ μὲν πρόσωπον ἐξανισταίην ἐμόν,
<lb/>κόμης κατεῖχον, εἰ δὲ κινοίην χέρας,
<lb/>πλήθει γυναικῶν οὐδὲν ἤνυον τάλας.
<lb/>τὸ λοίσθιον δέ, πῆμα πήματος πλέον,
<lb/>ἐξειργάσαντο δείν᾽: ἐμῶν γὰρ ὀμμάτων,
<lb rend="displayNum" n="1170"/>πόρπας λαβοῦσαι, τὰς ταλαιπώρους κόρας
<lb/>κεντοῦσιν, αἱμάσσουσιν: εἶτ᾽ ἀνὰ στέγας
<lb/>φυγάδες ἔβησαν: ἐκ δὲ πηδήσας ἐγὼ
<lb/>θὴρ ὣς διώκω τὰς μιαιφόνους κύνας,
<lb/>ἅπαντ᾽ ἐρευνῶν †τοῖχον ὡς κυνηγέτησ†
<lb rend="displayNum" n="1175"/>βάλλων ἀράσσων. τοιάδε σπεύδων χάριν
<lb/>πέπονθα τὴν σὴν πολέμιόν τε σὸν κτανών,
<lb/>Ἀγάμεμνον. ὡς δὲ μὴ μακροὺς τείνω λόγους,
<lb/>εἴ τις γυναῖκας τῶν πρὶν εἴρηκεν κακῶς
<lb/>ἢ νῦν λέγων ἔστιν τις ἢ μέλλει λέγειν,
<lb rend="displayNum" n="1180"/>ἅπαντα ταῦτα συντεμὼν ἐγὼ φράσω:
<lb/>γένος γὰρ οὔτε πόντος οὔτε γῆ τρέφει
<lb/>τοιόνδ᾽: ὁ δ᾽ αἰεὶ ξυντυχὼν ἐπίσταται.
</p>
               </sp>
               <sp>
                  <speaker>Χορός</speaker>
                  <p>
                     <lb/>μηδὲν θρασύνου μηδὲ τοῖς σαυτοῦ κακοῖς
<lb/>τὸ θῆλυ συνθεὶς ὧδε πᾶν μέμψῃ γένος.
<lb rend="displayNum" n="1185"/>
                     <del status="unremarkable">πολλαὶ γὰρ ἡμῶν, αἳ μέν εἰσ᾽ ἐπίφθονοι,
<lb/>αἳ δ᾽ εἰς ἀριθμὸν τῶν κακῶν πεφύκαμεν.</del>
                  </p>
               </sp>
               <milestone n="1187" unit="card"/>
               <sp n="*(eka/bh">
                  <speaker>Ἑκάβη</speaker>
                  <p>
                     <lb/>Ἀγάμεμνον, ἀνθρώποισιν οὐκ ἐχρῆν ποτε
<lb/>τῶν πραγμάτων τὴν γλῶσσαν ἰσχύειν πλέον:
<lb/>ἀλλ᾽, εἴτε χρήστ᾽ ἔδρασε, χρήστ᾽ ἔδει λέγειν,
<lb rend="displayNum" n="1190"/>εἴτ᾽ αὖ πονηρά, τοὺς λόγους εἶναι σαθρούς,
<lb/>καὶ μὴ δύνασθαι τἄδικ᾽ εὖ λέγειν ποτέ.
<lb/>σοφοὶ μὲν οὖν εἰσ᾽ οἱ τάδ᾽ ἠκριβωκότες,
<lb/>ἀλλ᾽ οὐ δύνανται διὰ τέλους εἶναι σοφοί,
<lb/>κακῶς δ᾽ ἀπώλοντ᾽: οὔτις ἐξήλυξέ πω.
<lb rend="displayNum" n="1195"/>
                     <milestone unit="para"/>καί μοι τὸ μὲν σὸν ὧδε φροιμίοις ἔχει:
<lb/>πρὸς τόνδε δ᾽ εἶμι καὶ λόγοις ἀμείψομαι:
<lb/>ὃς φῂς Ἀχαιῶν πόνον ἀπαλλάσσων διπλοῦν
<lb/>Ἀγαμέμνονός θ᾽ ἕκατι παῖδ᾽ ἐμὸν κτανεῖν.
<lb/>ἀλλ᾽, ὦ κάκιστε, πρῶτον οὔποτ᾽ ἂν φίλον
<lb rend="displayNum" n="1200"/>τὸ βάρβαρον γένοιτ᾽ ἂν Ἕλλησιν γένος
<lb/>οὐδ᾽ ἂν δύναιτο. τίνα δὲ καὶ σπεύδων χάριν
<lb/>πρόθυμος ἦσθα; πότερα κηδεύσων τινὰ
<lb/>ἢ συγγενὴς ὤν, ἢ τίν᾽ αἰτίαν ἔχων;
<lb/>ἢ σῆς ἔμελλον γῆς τεμεῖν βλαστήματα
<lb rend="displayNum" n="1205"/>πλεύσαντες αὖθις; τίνα δοκεῖς πείσειν τάδε;
<lb/>ὁ χρυσός, εἰ βούλοιο τἀληθῆ λέγειν,
<lb/>ἔκτεινε τὸν ἐμὸν παῖδα, καὶ κέρδη τὰ σά.
<lb/>ἐπεὶ δίδαξον τοῦτο: πῶς, ὅτ᾽ εὐτύχει
<lb/>Τροία, πέριξ δὲ πύργος εἶχ᾽ ἔτι πτόλιν,
<lb rend="displayNum" n="1210"/>ἔζη τε Πρίαμος Ἕκτορός τ᾽ ἤνθει δόρυ,
<lb/>τί δ᾽ οὐ τότ᾽, εἴπερ τῷδ᾽ ἐβουλήθης χάριν
<lb/>θέσθαι, τρέφων τὸν παῖδα κἀν δόμοις ἔχων
<lb/>ἔκτεινας ἢ ζῶντ᾽ ἦλθες Ἀργείοις ἄγων;
<lb/>ἀλλ᾽ ἡνίχ᾽ ἡμεῖς οὐκέτ᾽ ἐσμὲν ἐν φάει — 
<lb rend="displayNum" n="1215"/>καπνῷ δ᾽ ἐσήμην᾽ ἄστυ — πολεμίων ὕπο,
<lb/>ξένον κατέκτας σὴν μολόντ᾽ ἐφ᾽ ἑστίαν.
<milestone n="1217" unit="card"/>
                     <lb/>
                     <milestone unit="para"/>πρὸς τοῖσδε νῦν ἄκουσον, ὡς φανῇς κακός.
<lb/>χρῆν σ᾽, εἴπερ ἦσθα τοῖς Ἀχαιοῖσιν φίλος,
<lb/>τὸν χρυσὸν ὃν φῂς οὐ σὸν ἀλλὰ τοῦδ᾽ ἔχειν
<lb rend="displayNum" n="1220"/>δοῦναι φέροντα πενομένοις τε καὶ χρόνον
<lb/>πολὺν πατρῴας γῆς ἀπεξενωμένοις:
<lb/>σὺ δ᾽ οὐδὲ νῦν πω σῆς ἀπαλλάξαι χερὸς
<lb/>τολμᾷς, ἔχων δὲ καρτερεῖς ἔτ᾽ ἐν δόμοις.
<lb/>καὶ μὴν τρέφων μὲν ὥς σε παῖδ᾽ ἐχρῆν τρέφειν
<lb rend="displayNum" n="1225"/>σώσας τε τὸν ἐμόν, εἶχες ἂν καλὸν κλέος:
<lb/>ἐν τοῖς κακοῖς γὰρ ἁγαθοὶ σαφέστατοι
<lb/>φίλοι: τὰ χρηστὰ δ᾽ αὔθ᾽ ἕκαστ᾽ ἔχει φίλους.
<lb/>εἰ δ᾽ ἐσπάνιζες χρημάτων, ὃ δ᾽ εὐτύχει,
<lb/>θησαυρὸς ἄν σοι παῖς ὑπῆρχ᾽ οὑμὸς μέγας:
<lb rend="displayNum" n="1230"/>νῦν δ᾽ οὔτ᾽ ἐκεῖνον ἄνδρ᾽ ἔχεις σαυτῷ φίλον,
<lb/>χρυσοῦ τ᾽ ὄνησις οἴχεται παῖδές τε σοί,
<lb/>αὐτός τε πράσσεις ὧδε. σοὶ δ᾽ ἐγὼ λέγω,
<lb/>Ἀγάμεμνον, εἰ τῷδ᾽ ἀρκέσεις, κακὸς φανῇ:
<lb/>οὔτ᾽ εὐσεβῆ γὰρ οὔτε πιστὸν οἷς ἐχρῆν,
<lb rend="displayNum" n="1235"/>οὐχ ὅσιον, οὐ δίκαιον εὖ δράσεις ξένον:
<lb/>αὐτὸν δὲ χαίρειν τοῖς κακοῖς σὲ φήσομεν
<lb/>τοιοῦτον ὄντα  <gap/> δεσπότας δ᾽ οὐ λοιδορῶ.
</p>
               </sp>
               <sp>
                  <speaker>Χορός</speaker>
                  <p>
                     <lb/>φεῦ φεῦ: βροτοῖσιν ὡς τὰ χρηστὰ πράγματα
<lb/>χρηστῶν ἀφορμὰς ἐνδίδωσ᾽ ἀεὶ λόγων.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb rend="displayNum" n="1240"/>ἀχθεινὰ μέν μοι τἀλλότρια κρίνειν κακά,
<lb/>ὅμως δ᾽ ἀνάγκη: καὶ γὰρ αἰσχύνην φέρει,
<lb/>πρᾶγμ᾽ ἐς χέρας λαβόντ᾽ ἀπώσασθαι τόδε.
<lb/>ἐμοὶ δ᾽, ἵν᾽ εἰδῇς, οὔτ᾽ ἐμὴν δοκεῖς χάριν
<lb/>οὔτ᾽ οὖν Ἀχαιῶν ἄνδρ᾽ ἀποκτεῖναι ξένον,
<lb rend="displayNum" n="1245"/>ἀλλ᾽ ὡς ἔχῃς τὸν χρυσὸν ἐν δόμοισι σοῖς.
<lb/>λέγεις δὲ σαυτῷ πρόσφορ᾽ ἐν κακοῖσιν ὤν.
<lb/>τάχ᾽ οὖν παρ᾽ ὑμῖν ῥᾴδιον ξενοκτονεῖν:
<lb/>ἡμῖν δέ γ᾽ αἰσχρὸν τοῖσιν Ἕλλησιν τόδε.
<lb/>πῶς οὖν σε κρίνας μὴ ἀδικεῖν φύγω ψόγον;
<lb rend="displayNum" n="1250"/>οὐκ ἂν δυναίμην. ἀλλ᾽ ἐπεὶ τὰ μὴ καλὰ
<lb/>πράσσειν ἐτόλμας, τλῆθι καὶ τὰ μὴ φίλα.
</p>
               </sp>
               <milestone n="1252" unit="card"/>
               <sp>
                  <speaker>Πολυμήστωρ</speaker>
                  <p>
                     <lb/>οἴμοι, γυναικός, ὡς ἔοιχ᾽, ἡσσώμενος
<lb/>δούλης ὑφέξω τοῖς κακίοσιν δίκην.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>οὔκουν δικαίως, εἴπερ εἰργάσω κακά;
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb rend="displayNum" n="1255"/>οἴμοι τέκνων τῶνδ᾽ ὀμμάτων τ᾽ ἐμῶν, τάλας.
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>ἀλγεῖς: τί δ᾽; ἦ ᾽μὲ παιδὸς οὐκ ἀλγεῖν δοκεῖς;
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb/>χαίρεις ὑβρίζουσ᾽ εἰς ἔμ᾽, ὦ πανοῦργε σύ;
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>οὐ γάρ με χαίρειν χρή σε τιμωρουμένην;
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb/>ἀλλ᾽ οὐ τάχ᾽, ἡνίκ᾽ ἄν σε ποντία νοτὶς — 
</p>
               </sp>
               <sp>
                  <speaker>Ἑκάβη</speaker>
                  <p>
                     <lb rend="displayNum" n="1260"/>μῶν ναυστολήσῃ γῆς ὅρους Ἑλληνίδος;
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb/>κρύψῃ μὲν οὖν πεσοῦσαν ἐκ καρχησίων.
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>πρὸς τοῦ βιαίων τυγχάνουσαν ἁλμάτων;
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb/>αὐτὴ πρὸς ἱστὸν ναὸς ἀμβήσῃ ποδί.
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>ὑποπτέροις νώτοισιν ἢ ποίῳ τρόπῳ;
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb rend="displayNum" n="1265"/>κύων γενήσῃ πύρσ᾽ ἔχουσα δέργματα.
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>πῶς δ᾽ οἶσθα μορφῆς τῆς ἐμῆς μετάστασιν;
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb/>ὁ Θρῃξὶ μάντις εἶπε Διόνυσος τάδε.
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>σοὶ δ᾽ οὐκ ἔχρησεν οὐδὲν ὧν ἔχεις κακῶν;
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb/>οὐ γάρ ποτ᾽ ἂν σύ μ᾽ εἷλες ὧδε σὺν δόλῳ.
</p>
               </sp>
               <sp>
                  <speaker>Ἑκάβη</speaker>
                  <p>
                     <lb rend="displayNum" n="1270"/>θανοῦσα δ᾽ ἢ ζῶσ᾽ ἐνθάδ᾽ ἐκπλήσω βίον;
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb/>θανοῦσα: τύμβῳ δ᾽ ὄνομα σῷ κεκλήσεται — 
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>μορφῆς ἐπῳδόν, ἢ τί, τῆς ἐμῆς ἐρεῖς;
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb/>κυνὸς ταλαίνης σῆμα, ναυτίλοις τέκμαρ.
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>οὐδὲν μέλει μοι σοῦ γέ μοι δόντος δίκην.
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb rend="displayNum" n="1275"/>καὶ σήν γ᾽ ἀνάγκη παῖδα Κασάνδραν θανεῖν.
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>ἀπέπτυσ᾽: αὐτῷ ταῦτα σοὶ δίδωμ᾽ ἔχειν.
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb/>κτενεῖ νιν ἡ τοῦδ᾽ ἄλοχος, οἰκουρὸς πικρά.
</p>
               </sp>
               <sp>
                  <speaker>Ἑκάβη</speaker>
                  <p>
                     <lb/>μήπω μανείη Τυνδαρὶς τοσόνδε παῖς.
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb/>καὐτόν γε τοῦτον, πέλεκυν ἐξάρασ᾽ ἄνω.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb rend="displayNum" n="1280"/>οὗτος σύ, μαίνῃ καὶ κακῶν ἐρᾷς τυχεῖν;
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb/>κτεῖν᾽, ὡς ἐν Ἄργει φόνια λουτρά σ᾽ ἀμμένει.
</p>
               </sp>
               <sp>
                  <speaker>Ἀγαμέμνων</speaker>
                  <p>
                     <lb/>οὐχ ἕλξετ᾽ αὐτόν, δμῶες, ἐκποδὼν βίᾳ;
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb/>ἀλγεῖς ἀκούων;
</p>
               </sp>
               <sp>
                  <speaker>Ἀγαμέμνων</speaker>
                  <p>
οὐκ ἐφέξετε στόμα;
</p>
               </sp>
               <sp>
                  <speaker>Πολυμήστωρ</speaker>
                  <p>
                     <lb/>ἐγκλῄετ᾽: εἴρηται γάρ.
</p>
               </sp>
               <sp>
                  <speaker>Ἀγαμέμνων</speaker>
                  <p>
οὐχ ὅσον τάχος
<lb rend="displayNum" n="1285"/>νήσων ἐρήμων αὐτὸν ἐκβαλεῖτέ που,
<lb/>ἐπείπερ οὕτω καὶ λίαν θρασυστομεῖ;
<lb/>Ἑκάβη, σὺ δ᾽, ὦ τάλαινα, διπτύχους νεκροὺς
<lb/>στείχουσα θάπτε: δεσποτῶν δ᾽ ὑμᾶς χρεὼν
<lb/>σκηναῖς πελάζειν, Τρῳάδες: καὶ γὰρ πνοὰς
<lb rend="displayNum" n="1290"/>πρὸς οἶκον ἤδη τάσδε πομπίμους ὁρῶ.
<lb/>εὖ δ᾽ ἐς πάτραν πλεύσαιμεν, εὖ δὲ τἀν δόμοις
<lb/>ἔχοντ᾽ ἴδοιμεν τῶνδ᾽ ἀφειμένοι πόνων.
<milestone n="1293" unit="card"/>
                  </p>
               </sp>
            </div>
            <div type="anapests" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ἴτε πρὸς λιμένας σκηνάς τε, φίλαι,
<lb/>τῶν δεσποσύνων πειρασόμεναι
<lb rend="displayNum" n="1295"/>μόχθων: στερρὰ γὰρ ἀνάγκη.
</p>
               </sp>
            </div>
         </div>
      </body>
   </text>
</TEI>