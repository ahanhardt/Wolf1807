<?xml version="1.0" encoding="UTF-8"?><?oxygen RNGSchema="../src/rng/tei-xl.rng"
                        type="xml"?><TEI xmlns="http://www.tei-c.org/ns/1.0" n="eur.phoen_murray_gk.xml">
   <teiHeader type="text">
      <fileDesc>
         <titleStmt>
            <title type="work" n="Phoen.">Phoenissae</title>
            <title type="sub">Machine readable text</title>
            <author n="Eur.">Euripides</author>
            <editor role="editor" n="Murray">Gilbert Murray</editor>
            <sponsor>Perseus Project, Tufts University</sponsor>
            <principal>Gregory Crane</principal>
            <respStmt>
               <resp>Prepared under the supervision of</resp>
               <name>Lisa Cerrato</name>
               <name>William Merrill</name>
               <name>Elli Mylonas</name>
               <name>David Smith</name>
            </respStmt>
         </titleStmt>
         <extent>About 100Kb</extent>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
         </publicationStmt>
         <sourceDesc default="false">
            <bibl default="false">
               <author>Euripides</author>
               <title>Euripidis Fabulae, vol. 3</title>
               <editor role="editor">Gilbert Murray</editor>
               <pubPlace>Oxford</pubPlace>
               <publisher>Clarendon Press, Oxford</publisher>
               <date>1913</date>
            </bibl>
         </sourceDesc>
      </fileDesc>
      <encodingDesc>
         <refsDecl>
            <refState unit="line"/>
         </refsDecl>
      </encodingDesc>
   </teiHeader>
   <text xml:lang="greek">
      <body>
         <div type="episode" org="uniform" sample="complete" part="N">
            <milestone n="1" unit="card"/>
            <sp n="*)ioka/sth">
               <speaker>Ἰοκάστη</speaker>
               <p>
                  <lb/>ὦ τὴν ἐν ἄστροις οὐρανοῦ τέμνων ὁδὸν
<lb/>καὶ χρυσοκολλήτοισιν ἐμβεβὼς δίφροις
<lb/>Ἥλιε, θοαῖς ἵπποισιν εἱλίσσων φλόγα,
<lb/>ὡς δυστυχῆ Θήβαισι τῇ τόθ᾽ ἡμέρᾳ
<lb rend="displayNum" n="5"/>ἀκτῖν᾽ ἐφῆκας, Κάδμος ἡνίκ᾽ ἦλθε γῆν
<lb/>τήνδ᾽, ἐκλιπὼν Φοίνισσαν ἐναλίαν χθόνα:
<lb/>ὃς παῖδα γήμας Κύπριδος Ἁρμονίαν ποτὲ
<lb/>Πολύδωρον ἐξέφυσε, τοῦ δὲ Λάβδακον
<lb/>φῦναι λέγουσιν, ἐκ δὲ τοῦδε Λάιον.
<lb rend="displayNum" n="10"/>ἐγὼ δὲ παῖς μὲν κλῄζομαι Μενοικέως,
<lb/> — Κρέων τ᾽ ἀδελφὸς μητρὸς ἐκ μιᾶς ἔφυ — 
<lb/>καλοῦσι δ᾽ Ἰοκάστην με: τοῦτο γὰρ πατὴρ
<lb/>ἔθετο. γαμεῖ δὲ Λάιός μ᾽: ἐπεὶ δ᾽ ἄπαις
<lb/>ἦν χρόνια λέκτρα τἄμ᾽ ἔχων ἐν δώμασιν,
<lb rend="displayNum" n="15"/>ἐλθὼν ἐρωτᾷ Φοῖβον ἐξαιτεῖ θ᾽ ἅμα
<lb/>παίδων ἐς οἴκους ἀρσένων κοινωνίαν.
<lb/>ὃ δ᾽ εἶπεν: ὦ Θήβαισιν εὐίπποις ἄναξ,
<lb/>μὴ σπεῖρε τέκνων ἄλοκα δαιμόνων βίᾳ:
<lb/>εἰ γὰρ τεκνώσεις παῖδ᾽, ἀποκτενεῖ σ᾽ ὁ φύς,
<lb rend="displayNum" n="20"/>καὶ πᾶς σὸς οἶκος βήσεται δι᾽ αἵματος.
<lb/>ὃ δ᾽ ἡδονῇ δοὺς ἔς τε βακχείαν πεσὼν
<lb/>ἔσπειρεν ἡμῖν παῖδα: καὶ σπείρας, † βρέφος †
<lb/>γνοὺς τἀμπλάκημα τοῦ θεοῦ τε τὴν φάτιν,
<lb/>λειμῶν᾽ ἐς Ἥρας καὶ Κιθαιρῶνος λέπας
<lb rend="displayNum" n="25"/>δίδωσι βουκόλοισιν ἐκθεῖναι βρέφος,
<lb/>σφυρῶν σιδηρᾶ κέντρα διαπείρας μέσον:
<lb/>ὅθεν νιν Ἑλλὰς ὠνόμαζεν Οἰδίπουν.
<lb/>Πολύβου δέ νιν λαβόντες ἱπποβουκόλοι
<lb/>φέρουσ᾽ ἐς οἴκους ἔς τε δεσποίνης χέρας
<lb rend="displayNum" n="30"/>ἔθηκαν. ἣ δὲ τὸν ἐμὸν ὠδίνων πόνον
<lb/>μαστοῖς ὑφεῖτο καὶ πόσιν πείθει τεκεῖν.
<milestone n="32" unit="card"/>
                  <lb/>
                  <milestone unit="para"/>ἤδη δὲ πυρσαῖς γένυσιν ἐξανδρούμενος
<lb/>παῖς οὑμὸς ἢ γνοὺς ἤ τινος μαθὼν πάρα
<lb/>ἔστειχε τοὺς φύσαντας ἐκμαθεῖν θέλων
<lb rend="displayNum" n="35"/>πρὸς δῶμα Φοίβου, Λάιός θ᾽, οὑμὸς πόσις,
<lb/>τὸν ἐκτεθέντα παῖδα μαστεύων μαθεῖν
<lb/>εἰ μηκέτ᾽ εἴη. καὶ ξυνάπτετον πόδα
<lb/>ἐς ταὐτὸν ἄμφω Φωκίδος σχιστῆς ὁδοῦ.
<lb/>καί νιν κελεύει Λαΐου τροχηλάτης:
<lb rend="displayNum" n="40"/>ὦ  ξένε, τυράννοις ἐκποδὼν μεθίστασο.
<lb/>ὃ δ᾽ εἷρπ᾽ ἄναυδος, μέγα φρονῶν. πῶλοι δέ νιν
<lb/>χηλαῖς τένοντας ἐξεφοίνισσον ποδῶν.
<lb/>ὅθεν — τί τἀκτὸς τῶν κακῶν με δεῖ λέγειν; — 
<lb/>παῖς πατέρα καίνει καὶ λαβὼν ὀχήματα
<lb rend="displayNum" n="45"/>Πολύβῳ τροφεῖ δίδωσιν. ὡς δ᾽ ἐπεζάρει
<lb/>Σφὶγξ ἁρπαγαῖσι πόλιν ἐμός τ᾽ οὐκ ἦν πόσις,
<lb/>Κρέων ἀδελφὸς τἀμὰ κηρύσσει λέχη,
<lb/>ὅστις σοφῆς αἴνιγμα παρθένου μάθοι,
<lb/>τούτῳ ξυνάψειν λέκτρα. τυγχάνει δέ πως
<lb rend="displayNum" n="50"/>μούσας ἐμὸς παῖς Οἰδίπους Σφιγγὸς μαθών:
<lb/>
                  <del status="unremarkable">ὅθεν τύραννος τῆσδε γῆς καθίσταται</del>
                  <lb/>καὶ σκῆπτρ᾽ ἔπαθλα τῆσδε λαμβάνει χθονός.
<lb/>γαμεῖ δὲ τὴν τεκοῦσαν οὐκ εἰδὼς τάλας
<lb/>οὐδ᾽ ἡ τεκοῦσα παιδὶ συγκοιμωμένη.
<lb rend="displayNum" n="55"/>
                  <milestone unit="para"/>τίκτω δὲ παῖδας παιδὶ δύο μὲν ἄρσενας,
<lb/>Ἐτεοκλέα κλεινήν τε Πολυνείκους βίαν,
<lb/>κόρας τε δισσάς: τὴν μὲν Ἰσμήνην πατὴρ
<lb/>ὠνόμασε, τὴν δὲ πρόσθεν Ἀντιγόνην ἐγώ.
<lb/>μαθὼν δὲ τἀμὰ λέκτρα μητρῴων γάμων
<lb rend="displayNum" n="60"/>ὁ πάντ᾽ ἀνατλὰς Οἰδίπους παθήματα
<lb/>ἐς ὄμμαθ᾽ αὑτοῦ δεινὸν ἐμβάλλει φόνον,
<lb/>χρυσηλάτοις πόρπαισιν αἱμάξας κόρας.
<lb/>ἐπεὶ δὲ τέκνων γένυς ἐμῶν σκιάζεται,
<lb/>κλῄθροις ἔκρυψαν πατέρ᾽, ἵν᾽ ἀμνήμων τύχη
<lb rend="displayNum" n="65"/>γένοιτο πολλῶν δεομένη σοφισμάτων:
<lb/>ζῶν δ᾽ ἔστ᾽ ἐν οἴκοις. πρὸς δὲ τῆς τύχης νοσῶν
<lb/>ἀρὰς ἀρᾶται παισὶν ἀνοσιωτάτας,
<lb/>θηκτῷ σιδήρῳ δῶμα διαλαχεῖν τόδε.
<milestone n="69" unit="card"/>
                  <lb/>
                  <milestone unit="para"/>τὼ δ᾽ ἐς φόβον πεσόντε, μὴ τελεσφόρους
<lb rend="displayNum" n="70"/>εὐχὰς θεοὶ κραίνωσιν οἰκούντων ὁμοῦ,
<lb/>ξυμβάντ᾽ ἔταξαν τὸν νεώτερον πάρος
<lb/>φεύγειν ἑκόντα τήνδε Πολυνείκη χθόνα,
<lb/>Ἐτεοκλέα δὲ σκῆπτρ᾽ ἔχειν μένοντα γῆς,
<lb/>ἐνιαυτὸν ἀλλάσσοντε. ἐπεὶ δ᾽ ἐπὶ ζυγοῖς
<lb rend="displayNum" n="75"/>καθέζετ᾽ ἀρχῆς, οὐ μεθίσταται θρόνων,
<lb/>φυγάδα δ᾽ ἀπωθεῖ τῆσδε Πολυνείκη χθονός.
<lb/>ὃ δ᾽ Ἄργος ἐλθών, κῆδος Ἀδράστου λαβών,
<lb/>πολλὴν ἀθροίσας ἀσπίδ᾽ Ἀργείων ἄγει:
<lb/>ἐπ᾽ αὐτὰ δ᾽ ἐλθὼν ἑπτάπυλα τείχη τάδε,
<lb rend="displayNum" n="80"/>πατρῷ᾽ ἀπαιτεῖ σκῆπτρα καὶ μέρη χθονός.
<lb/>ἐγὼ δ᾽ ἔριν λύουσ᾽ ὑπόσπονδον μολεῖν
<lb/>ἔπεισα παιδὶ παῖδα πρὶν ψαῦσαι δορός.
<lb/>ἥξειν δ᾽ ὁ πεμφθείς φησιν αὐτὸν ἄγγελος.
<lb/>ἀλλ᾽, ὦ φαεννὰς οὐρανοῦ ναίων πτυχὰς
<lb rend="displayNum" n="85"/>Ζεῦ, σῶσον ἡμᾶς, δὸς δὲ σύμβασιν τέκνοις.
<lb/>χρὴ δ᾽, εἰ σοφὸς πέφυκας, οὐκ ἐᾶν βροτὸν
<lb/>τὸν αὐτὸν αἰεὶ δυστυχῆ καθεστάναι.
</p>
            </sp>
            <sp>
               <speaker>Παιδαγωγός</speaker>
               <p>
                  <lb/>ὦ κλεινὸν οἴκοις Ἀντιγόνη θάλος πατρί,
<lb/>ἐπεί σε μήτηρ παρθενῶνας ἐκλιπεῖν
<lb rend="displayNum" n="90"/>μεθῆκε μελάθρων ἐς διῆρες ἔσχατον
<lb/>στράτευμ᾽ ἰδεῖν Ἀργεῖον ἱκεσίαισι σαῖς,
<lb/>ἐπίσχες, ὡς ἂν προυξερευνήσω στίβον,
<lb/>μή τις πολιτῶν ἐν τρίβῳ φαντάζεται,
<lb/>κἀμοὶ μὲν ἔλθῃ φαῦλος ὡς δούλῳ ψόγος,
<lb rend="displayNum" n="95"/>σοὶ δ᾽ ὡς ἀνάσσῃ: πάντα δ᾽ ἐξειδὼς φράσω
<lb/>ἅ τ᾽ εἶδον εἰσήκουσά τ᾽ Ἀργείων πάρα,
<lb/>σπονδὰς ὅτ᾽ ἦλθον σῷ κασιγνήτῳ φέρων
<lb/>ἐνθένδ᾽ ἐκεῖσε, δεῦρό τ᾽ αὖ κείνων πάρα.
<lb/>
                  <milestone unit="para"/>ἀλλ᾽ οὔτις ἀστῶν τοῖσδε χρίμπτεται δόμοις,
<lb rend="displayNum" n="100"/>κέδρου παλαιὰν κλίμακ᾽ ἐκπέρα ποδί:
<lb/>σκόπει δὲ πεδία καὶ παρ᾽ Ἰσμηνοῦ ῥοὰς
<lb/>Δίρκης τε νᾶμα πολεμίων στράτευμ᾽ ὅσον.
<milestone n="103" unit="card"/>
               </p>
            </sp>
            <div type="lyric" org="uniform" sample="complete" part="N">
               <sp>
                  <speaker>Ἀντιγόνη</speaker>
                  <p>
                     <lb/>ὄρεγέ νυν ὄρεγε γεραιὰν νέᾳ
<lb/>χεῖρ᾽ ἀπὸ κλιμάκων
<lb rend="displayNum" n="105"/>ποδὸς ἴχνος ἐπαντέλλων.
</p>
               </sp>
               <sp>
                  <speaker>Παιδαγωγός</speaker>
                  <p>
                     <lb/>ἰδοὺ ξύναψον, παρθέν᾽: ἐς καιρὸν δ᾽ ἔβης:
<lb/>κινούμενον γὰρ τυγχάνει Πελασγικὸν
<lb/>στράτευμα, χωρίζουσι δ᾽ ἀλλήλων λόχους.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ἰὼ πότνια παῖ
<lb rend="displayNum" n="110"/>Λατοῦς Ἑκάτα, κατάχαλκον ἅπαν
<lb/>πεδίον ἀστράπτει.
</p>
               </sp>
               <sp>
                  <speaker>Παιδαγωγός</speaker>
                  <p>
                     <lb/>οὐ γάρ τι φαύλως ἦλθε Πολυνείκης χθόνα,
<lb/>πολλοῖς μὲν ἵπποις, μυρίοις δ᾽ ὅπλοις βρέμων.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ἆρα πύλαι κλῄθροις — χαλκόδετ᾽ ἆρ᾽ ἔμβολα
<lb rend="displayNum" n="115"/>λαϊνέοισιν Ἀμφίονος ὀργάνοις
<lb/>τείχεος ἥρμοσται;
</p>
               </sp>
               <sp>
                  <speaker>Παιδαγωγός</speaker>
                  <p>
                     <lb/>θάρσει: τά γ᾽ ἔνδον ἀσφαλῶς ἔχει πόλις.
<lb/>ἀλλ᾽ εἰσόρα τὸν πρῶτον, εἰ βούλῃ μαθεῖν.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>τίς οὗτος ὁ λευκολόφας,
<lb rend="displayNum" n="120"/>πρόπαρ ὃς ἁγεῖται στρατοῦ πάγχαλκον ἀσπίδ᾽
<lb rend="displayNum" n="122"/>ἀμφὶ βραχίονι κουφίζων;
</p>
               </sp>
               <sp>
                  <speaker>Παιδαγωγός</speaker>
                  <p>
                     <lb/>λοχαγός, ὦ δέσποινα.
</p>
               </sp>
               <sp>
                  <speaker>Ἀντιγόνη</speaker>
                  <p>
τίς, πόθεν γεγώς;
<lb/>αὔδασον, ὦ γεραιέ, τίς ὀνομάζεται;
</p>
               </sp>
               <sp>
                  <speaker>Παιδαγωγός</speaker>
                  <p>
                     <lb rend="displayNum" n="125"/>οὗτος Μυκηναῖος μὲν αὐδᾶται γένος,
<lb/>Λερναῖα δ᾽ οἰκεῖ νάμαθ᾽, Ἱππομέδων ἄναξ.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ἒ ἒ ὡς γαῦρος, ὡς φοβερὸς εἰσιδεῖν,
<lb/>γίγαντι γηγενέτᾳ προσόμοιος
<lb/>ἀστερωπὸς ἐν γραφαῖσιν, οὐχὶ πρόσφορος
<lb rend="displayNum" n="130"/>ἁμερίῳ γέννᾳ.
</p>
               </sp>
               <sp>
                  <speaker>Παιδαγωγός</speaker>
                  <p>
                     <lb/>τὸν δ᾽ ἐξαμείβοντ᾽ οὐχ ὁρᾷς Δίρκης ὕδωρ;
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ἄλλος ἄλλος ὅδε τευχέων τρόπος.
<lb/>τίς δ᾽ ἐστὶν οὗτος;
</p>
               </sp>
               <sp>
                  <speaker>Παιδαγωγός</speaker>
                  <p>
παῖς μὲν Οἰνέως ἔφυ
<lb/>Τυδεύς, Ἄρη δ᾽ Αἰτωλὸν ἐν στέρνοις ἔχει.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb rend="displayNum" n="135"/>οὗτος ὁ τᾶς Πολυνείκεος,
<lb/>ὦ γέρον, αὐτοκασιγνήτᾳ νύμφας
<lb/>ὁμόγαμος κυρεῖ;
<lb/>ὡς ἀλλόχρως ὅπλοισι, μειξοβάρβαρος.
</p>
               </sp>
               <sp>
                  <speaker>Παιδαγωγός</speaker>
                  <p>
                     <lb/>σακεσφόροι γὰρ πάντες Αἰτωλοί, τέκνον,
<lb rend="displayNum" n="140"/>λόγχαις τ᾽ ἀκοντιστῆρες εὐστοχώτατοι.
</p>
               </sp>
               <sp>
                  <speaker>
                     <del status="unremarkable">Ἀντιγόνη </del>
                  </speaker>
                  <p>
                     <lb/>σὺ δ᾽, ὦ γέρον, πῶς αἰσθάνῃ σαφῶς τάδε;
</p>
               </sp>
               <sp>
                  <speaker>Παιδαγωγός</speaker>
                  <p>
                     <lb/>σημεῖ᾽ ἰδὼν τότ᾽ ἀσπίδων ἐγνώρισα,
<lb/>σπονδὰς ὅτ᾽ ἦλθον σῷ κασιγνήτῳ φέρων
<lb/>ἃ προσδεδορκὼς οἶδα τοὺς ὡπλισμένους.]
<milestone n="145" unit="card"/>
                  </p>
               </sp>
               <sp>
                  <speaker>Ἀντιγόνη</speaker>
                  <p>
                     <lb rend="displayNum" n="145"/>τίς δ᾽ οὗτος ἀμφὶ μνῆμα τὸ Ζήθου περᾷ
<lb/>καταβόστρυχος, ὄμμασι γοργὸς
<lb/>εἰσιδεῖν νεανίας,
<lb/>λοχαγός, ὡς ὄχλος νιν ὑστέρῳ ποδὶ
<lb/>πάνοπλος ἀμφέπει;
</p>
               </sp>
               <sp>
                  <speaker>Παιδαγωγός</speaker>
                  <p>
                     <lb rend="displayNum" n="150"/>ὅδ᾽ ἐστὶ Παρθενοπαῖος, Ἀταλάντης γόνος.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ἀλλά νιν ἁ κατ᾽ ὄρη μετὰ ματέρος
<lb/>Ἄρτεμις ἱεμένα τόξοις δαμάσασ᾽ ὀλέσειεν,
<lb/>ὃς ἐπ᾽ ἐμὰν πόλιν ἔβα πέρσων.
</p>
               </sp>
               <sp>
                  <speaker>Παιδαγωγός</speaker>
                  <p>
                     <lb/>εἴη τάδ᾽, ὦ παῖ. σὺν δίκῃ δ᾽ ἥκουσι γῆν:
<lb rend="displayNum" n="155"/>ὃ καὶ δέδοικα μὴ σκοπῶσ᾽ ὀρθῶς θεοί.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ποῦ δ᾽ ὃς ἐμοὶ μιᾶς ἐγένετ᾽ ἐκ ματρὸς
<lb/>πολυπόνῳ μοίρᾳ;
<lb/>ὦ φίλτατ᾽, εἰπέ, ποῦ ᾽στι Πολυνείκης, γέρον.
</p>
               </sp>
               <sp>
                  <speaker>Παιδαγωγός</speaker>
                  <p>
                     <lb/>ἐκεῖνος ἑπτὰ παρθένων τάφου πέλας
<lb rend="displayNum" n="160"/>Νιόβης Ἀδράστῳ πλησίον παραστατεῖ.
<lb/>ὁρᾷς;
</p>
               </sp>
               <sp>
                  <speaker>Ἀντιγόνη</speaker>
                  <p>
ὁρῶ δῆτ᾽ οὐ σαφῶς, ὁρῶ δέ πως
<lb/>μορφῆς τύπωμα στέρνα τ᾽ ἐξῃκασμένα.
<lb/>ἀνεμώκεος εἴθε δρόμον νεφέλας ποσὶν ἐξανύσαιμι
<lb/>δι᾽ αἰθέρος
<lb rend="displayNum" n="165"/>πρὸς ἐμὸν ὁμογενέτορα, περὶ δ᾽ ὠλένας
<lb/>δέρᾳ φιλτάτᾳ βάλοιμ᾽ <add>ἐν</add> χρόνῳ
<lb/>φυγάδα μέλεον. ὡς
<lb/>ὅπλοισι χρυσέοισιν ἐκπρεπής, γέρον,
<lb/>ἑῴοις ὅμοια φλεγέθων βολαῖς <del status="unremarkable">ἀελίου</del>.
</p>
               </sp>
               <sp>
                  <speaker>Παιδαγωγός</speaker>
                  <p>
                     <lb rend="displayNum" n="170"/>ἥξει δόμους τούσδ᾽, ὥστε σ᾽ ἐμπλῆσαι χαρᾶς,
<lb/>ἔνσπονδος.
</p>
               </sp>
               <sp>
                  <speaker>Ἀντιγόνη</speaker>
                  <p>
οὗτος δ᾽, ὦ γεραιέ, τίς κυρεῖ,
<lb/>ὃς ἅρμα λευκὸν ἡνιοστροφεῖ βεβώς;
</p>
               </sp>
               <sp>
                  <speaker>Παιδαγωγός</speaker>
                  <p>
                     <lb/>ὁ μάντις Ἀμφιάραος, ὦ δέσποιν᾽, ὅδε:
<lb/>σφάγια δ᾽ ἅμ᾽ αὐτῷ, γῆς φιλαίματοι ῥοαί.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb rend="displayNum" n="175"/>ὦ λιπαροζώνου θύγατερ Ἀελίου
<lb/>Σελαναία, χρυσεόκυκλον φέγγος,
<lb/>ὡς ἀτρεμαῖα κέντρα καὶ σώφρονα
<lb/>πώλοις μεταφέρων ἰθύνει.
<lb/>ποῦ δ᾽ ὃς τὰ δεινὰ τῇδ᾽ ἐφυβρίζει πόλει;
</p>
               </sp>
               <sp>
                  <speaker>Παιδαγωγός</speaker>
                  <p>
                     <lb rend="displayNum" n="180"/>Καπανεύς; ἐκεῖνος προσβάσεις τεκμαίρεται
<lb/>πύργων ἄνω τε καὶ κάτω τείχη μετρῶν.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ἰώ,
<lb/>Νέμεσι καὶ Διὸς βαρύβρομοι βρονταί,
<lb/>κεραυνῶν τε φῶς αἰθαλόεν, σύ τοι
<lb/>μεγαλαγορίαν ὑπεράνορα κοιμίζεις:
<lb rend="displayNum" n="185"/>ὅδ᾽ ἐστίν, αἰχμαλώτιδας
<lb/>ὃς δορὶ Θηβαίας Μυκηνηΐσιν
<lb/>Λερναίᾳ τε δώσειν τριαίνᾳ,
<lb/>Ποσειδανίοις Ἀμυμωνίοις
<lb/>ὕδασι δουλείαν περιβαλών — 
<lb rend="displayNum" n="190"/>μήποτε μήποτε τάνδ᾽, ὦ πότνια,
<lb/>χρυσεοβόστρυχον ὦ Διὸς ἔρνος
<lb/>Ἄρτεμι, δουλοσύναν τλαίην.
</p>
               </sp>
               <milestone n="193" unit="card"/>
            </div>
            <div type="iambic" org="uniform" sample="complete" part="N">
               <sp>
                  <speaker>Παιδαγωγός</speaker>
                  <p>
                     <lb/>ὦ τέκνον, ἔσβα δῶμα καὶ κατὰ στέγας
<lb/>ἐν παρθενῶσι μίμνε σοῖς, ἐπεὶ πόθου
<lb rend="displayNum" n="195"/>ἐς τέρψιν ἦλθες ὧν ἔχρῃζες εἰσιδεῖν.
<lb/>ὄχλος γάρ, ὡς ταραγμὸς εἰσῆλθεν πόλιν,
<lb/>χωρεῖ γυναικῶν πρὸς δόμους τυραννικούς,
<lb/>φιλόψογον δὲ χρῆμα θηλειῶν ἔφυ,
<lb/>σμικράς τ᾽ ἀφορμὰς ἢν λάβωσι τῶν λόγων,
<lb rend="displayNum" n="200"/>πλείους ἐπεσφέρουσιν: ἡδονὴ δέ τις
<lb/>γυναιξὶ μηδὲν ὑγιὲς ἀλλήλας λέγειν.
<milestone n="203" unit="card"/>
                  </p>
               </sp>
            </div>
         </div>
         <div type="choral" org="uniform" sample="complete" part="N">
            <div type="strophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>Τύριον οἶδμα λιποῦσ᾽ ἔβαν
<lb/>ἀκροθίνια Λοξίᾳ
<lb/>Φοινίσσας ἀπὸ νάσου
<lb rend="displayNum" n="205"/>Φοίβῳ δούλα μελάθρων,
<lb/>ἵν᾽ ὑπὸ δειράσι νιφοβόλοις
<lb/>Παρνασοῦ κατενάσθη,
<lb/>Ἰόνιον κατὰ πόντον ἐλά-
<lb/>τᾳ πλεύσασα περιρρύτῳ
<lb rend="displayNum" n="210"/>ὑπὲρ ἀκαρπίστων πεδίων
<lb/>Σικελίας Ζεφύρου πνοαῖς
<lb/>ἱππεύσαντος, ἐν οὐρανῷ
<lb/>κάλλιστον κελάδημα.
<milestone n="214" unit="card"/>
                  </p>
               </sp>
            </div>
            <div type="antistrophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>πόλεος ἐκπροκριθεῖσ᾽ ἐμᾶς
<lb rend="displayNum" n="215"/>καλλιστεύματα Λοξίᾳ
<lb/>Καδμείων ἔμολον γᾶν,
<lb/>κλεινῶν Ἀγηνοριδᾶν
<lb/>ὁμογενεῖς ἐπὶ Λαΐου
<lb/>πεμφθεῖσ᾽ ἐνθάδε πύργους.
<lb rend="displayNum" n="220"/>ἴσα δ᾽ ἀγάλμασι χρυσοτεύ-
<lb/>κτοις Φοίβῳ λάτρις ἐγενόμαν:
<lb/>ἔτι δὲ Κασταλίας ὕδωρ
<lb/>περιμένει με κόμας ἐμᾶς
<lb/>δεῦσαι παρθένιον χλιδὰν
<lb rend="displayNum" n="225"/>Φοιβείαισι λατρείαις.
<milestone n="226" unit="card"/>
                  </p>
               </sp>
            </div>
            <div type="mesode" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ἰὼ λάμπουσα πέτρα πυρὸς
<lb/>δικόρυφον σέλας ὑπὲρ ἄκρων
<lb/>βακχειῶν Διονύσου,
<lb/>οἴνα θ᾽ ἃ καθαμέριον
<lb rend="displayNum" n="230"/>στάζεις τὸν πολύκαρπον
<lb/>οἰνάνθας ἱεῖσα βότρυν,
<lb/>ζάθεά τ᾽ ἄντρα δράκοντος οὔ-
<lb/>ρειαί τε σκοπιαὶ θεῶν
<lb/>νιφόβολόν τ᾽ ὄρος ἱερόν, εἱ-
<lb rend="displayNum" n="235"/>λίσσων ἀθανάτας θεοῦ
<lb/>χορὸς γενοίμαν ἄφοβος
<lb/>παρὰ μεσόμφαλα γύαλα Φοί-
<lb/>βου Δίρκαν προλιποῦσα.
<milestone n="239" unit="card"/>
                  </p>
               </sp>
            </div>
            <div type="strophe" n="2" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>νῦν δέ μοι πρὸ τειχέων
<lb rend="displayNum" n="240"/>θούριος μολὼν Ἄρης
<lb/>αἷμα δάιον φλέγει
<lb/>τᾷδ᾽, ὃ μὴ τύχοι, πόλει:
<lb/>κοινὰ γὰρ φίλων ἄχη,
<lb/>κοινὰ δ᾽, εἴ τι πείσεται
<lb rend="displayNum" n="245"/>ἑπτάπυργος ἅδε γᾶ,
<lb/>Φοινίσσᾳ χώρᾳ. φεῦ φεῦ.
<lb/>κοινὸν αἷμα, κοινὰ τέκεα
<lb/>τᾶς κερασφόρου πέφυκεν Ἰοῦς:
<lb/>ὧν μέτεστί μοι πόνων.
<milestone n="250" unit="card"/>
                  </p>
               </sp>
            </div>
            <div type="antistrophe" n="2" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="250"/>ἀμφὶ δὲ πτόλιν νέφος
<lb/>ἀσπίδων πυκνὸν φλέγει
<lb/>σχῆμα φοινίου μάχης,
<lb/>ἃν Ἄρης τάχ᾽ εἴσεται
<lb/>παισὶν Οἰδίπου φέρων
<lb rend="displayNum" n="255"/>πημονὰν Ἐρινύων.
<lb/>Ἄργος ὦ Πελασγικόν,
<lb/>δειμαίνω τὰν σὰν ἀλκάν,
<lb/>καὶ τὸ θεόθεν: οὐ γὰρ ἄδικον
<lb/>εἰς ἀγῶνα τόνδ᾽ ἔνοπλος ὁρμᾷ <del status="unremarkable">παῖς</del>
                     <lb rend="displayNum" n="260"/>ὃς μετέρχεται δόμους.
<milestone n="261" unit="card"/>
                  </p>
               </sp>
            </div>
         </div>
         <div type="episode" org="uniform" sample="complete" part="N">
            <sp>
               <speaker>Πολυνείκης</speaker>
               <p>
                  <lb/>τὰ μὲν πυλωρῶν κλῇθρά μ᾽ εἰσεδέξατο
<lb/>δι᾽ εὐπετείας τειχέων ἔσω μολεῖν.
<lb/>ὃ καὶ δέδοικα μή με δικτύων ἔσω
<lb/>λαβόντες οὐκ ἐκφρῶσ᾽ ἀναίμακτον χρόα.
<lb rend="displayNum" n="265"/>ὧν οὕνεκ᾽ ὄμμα πανταχῇ διοιστέον
<lb/>κἀκεῖσε καὶ τὸ δεῦρο, μὴ δόλος τις ᾖ.
<lb/>ὡπλισμένος δὲ χεῖρα τῷδε φασγάνῳ
<lb/>τὰ πίστ᾽ ἐμαυτῷ τοῦ θράσους παρέξομαι.
<lb/>ὠή, τίς οὗτος; ἢ κτύπον φοβούμεθα;
<lb rend="displayNum" n="270"/>ἅπαντα γὰρ τολμῶσι δεινὰ φαίνεται,
<lb/>ὅταν δι᾽ ἐχθρᾶς ποὺς ἀμείβηται χθονός.
<lb/>πέποιθα μέντοι μητρί, κοὐ πέποιθ᾽ ἅμα,
<lb/>ἥτις μ᾽ ἔπεισε δεῦρ᾽ ὑπόσπονδον μολεῖν.
<lb/>ἀλλ᾽ ἐγγὺς ἀλκή: βώμιοι γὰρ ἐσχάραι
<lb rend="displayNum" n="275"/>πέλας πάρεισι, κοὐκ ἔρημα δώματα.
<lb/>φέρ᾽ ἐς σκοτεινὰς περιβολὰς μεθῶ ξίφος
<lb/>καὶ τάσδ᾽ ἔρωμαι, τίνες ἐφεστᾶσιν δόμοις.
<lb/>ξέναι γυναῖκες, εἴπατ᾽, ἐκ ποίας πάτρας
<lb/>Ἑλληνικοῖσι δώμασιν πελάζετε;
</p>
            </sp>
            <sp>
               <speaker>Χορός</speaker>
               <p>
                  <lb rend="displayNum" n="280"/>Φοίνισσα μὲν γῆ πατρὶς ἡ θρέψασά με,
<lb/>Ἀγήνορος δὲ παῖδες ἐκ παίδων δορὸς
<lb/>Φοίβῳ μ᾽ ἔπεμψαν ἐνθάδ᾽ ἀκροθίνιον.
<lb/>μέλλων δὲ πέμπειν μ᾽ Οἰδίπου κλεινὸς γόνος
<lb/>μαντεῖα σεμνὰ Λοξίου τ᾽ ἐπ᾽ ἐσχάρας — 
<lb rend="displayNum" n="285"/>ἐν τῷδ᾽ ἐπεστράτευσαν Ἀργεῖοι πόλιν.
<lb/>σὺ δ᾽ ἀντάμειψαί μ᾽, ὅστις ὢν ἐλήλυθας
<lb/>ἑπτάστομον πύργωμα Θηβαίας χθονός.
</p>
            </sp>
            <sp>
               <speaker>Πολυνείκης</speaker>
               <p>
                  <lb/>πατὴρ μὲν ἡμῖν Οἰδίπους ὁ Λαΐου,
<lb/>ἔτικτε δ᾽ Ἰοκάστη με, παῖς Μενοικέως:
<lb rend="displayNum" n="290"/>καλεῖ δὲ Πολυνείκη με Θηβαῖος λεώς.
</p>
            </sp>
            <sp>
               <speaker>Χορός</speaker>
               <p>
                  <lb/>ὦ συγγένεια τῶν Ἀγήνορος τέκνων,
<lb/>ἐμῶν τυράννων, ὧν ἀπεστάλην ὕπο — 
<milestone n="293" unit="card"/>
               </p>
            </sp>
            <sp>
               <speaker>Χορός</speaker>
               <p>
                  <lb/>γονυπετεῖς ἕδρας προσπίτνω σ᾽, ἄναξ,
<lb/>τὸν οἴκοθεν νόμον σέβουσ᾽ — 
<lb rend="displayNum" n="295"/>ἔβας ὢ χρόνῳ γᾶν πατρῴαν.
<lb/>ἰὼ ἰώ: πότνια, μόλε πρόδομος,
<lb/>ἀμπέτασον πύλας.
<lb/>κλύεις, ὦ τεκοῦσα τόνδε μᾶτερ;
<lb/>τί μέλλεις ὑπώροφα μέλαθρα περᾶν
<lb rend="displayNum" n="300"/>θιγεῖν τ᾽ ὠλέναισιν τέκνου;
</p>
            </sp>
            <div type="lyric" org="uniform" sample="complete" part="N">
               <sp n="*)ioka/sth">
                  <speaker>Ἰοκάστη</speaker>
                  <p>
                     <lb/>Φοίνισσαν βοὰν
<lb/>κλύουσ᾽, ὦ νεάνιδες, γηραιὸν
<lb/>πόδ᾽ ἕλκω, τρομερὰν βάσιν: ἰὼ τέκνον,
<lb rend="displayNum" n="305"/>χρόνῳ σὸν ὄμμα μυρίαις τ᾽ ἐν ἁμέραις
<lb/>προσεῖδον: ἀμφίβαλλε μα-
<lb/>στὸν ὠλέναισι ματέρος,
<lb/>παρηίδων τ᾽ ὄρεγμα βο-
<lb/>στρύχων τε κυανόχρωτα χαί-
<lb/>τας πλόκαμον, δέραν σκιάζων ἁμάν.
<lb rend="displayNum" n="310"/>ἰὼ ἰώ, μόλις φανεὶς
<lb/>ἄελπτα κἀδόκητα ματρὸς ὠλέναις.
<lb/>τί φῶ σε; πῶς ἅπαντα
<lb/>καὶ χερσὶ καὶ λόγοισι
<lb/>πολυέλικτον ἁδονὰν
<lb rend="displayNum" n="315"/>
                     <del status="unremarkable">ἐκεῖσε καὶ τὸ δεῦρο</del>
                     <lb/>περιχορεύουσα τέρψιν παλαιᾶν λάβω
<lb/>χαρμονᾶν; ἰὼ τέκος,
<lb/>ἔρημον πατρῷον ἔλιπες δόμον
<lb/>φυγὰς ἀποσταλεὶς ὁμαίμου λώβᾳ,
<lb rend="displayNum" n="320"/>ἦ ποθεινὸς φίλοις,
<lb/>ἦ ποθεινὸς Θήβαις.
<lb/>ὅθεν ἐμάν τε λευκόχροα κείρομαι
<lb/>δακρυόεσσ᾽ ἀνεῖσα πένθει κόμαν,
<lb/>ἄπεπλος φαρέων λευκῶν, <add>ὦ</add> τέκνον,
<lb rend="displayNum" n="325"/>δυσόρφναια δ᾽ ἀμφὶ τρύχη τάδε
<lb/>σκότι᾽ ἀμείβομαι.
<milestone n="327" unit="card"/>
                     <lb/>
                     <milestone unit="para"/>ὁ δ᾽ ἐν δόμοισι πρέσβυς ὀμματοστερὴς
<lb/>ἀπήνας ὁμοπτέρου τᾶς ἀπο-
<lb/>ζυγείσας δόμων
<lb rend="displayNum" n="330"/>πόθον ἀμφιδάκρυτον ἀεὶ κατ-
<lb/>έχων ἀνῇξε μὲν ξίφους
<lb/>ἐπ᾽ αὐτόχειρά τε σφαγάν,
<lb/>ὑπὲρ τέραμνά τ᾽ ἀγχόνας,
<lb/>στενάζων ἀρὰς τέκνοις:
<lb rend="displayNum" n="335"/>σὺν ἀλαλαῖσι δ᾽ αἰὲν αἰαγμάτων
<lb/>σκότια κρύπτεται.
<lb/>σὲ δ᾽, ὦ τέκνον, <del status="unremarkable">καὶ</del> γάμοισι δὴ
<lb/>κλύω ζυγέντα παιδοποιὸν ἁδονὰν
<lb/>ξένοισιν ἐν δόμοις ἔχειν
<lb rend="displayNum" n="340"/>ξένον τε κῆδος ἀμφέπειν,
<lb/>ἄλαστα ματρὶ τᾷδε Λα-
<lb/>ίῳ τε τῷ παλαιγενεῖ,
<lb/>γάμων ἐπακτὸν ἄταν.
<lb/>ἐγὼ δ᾽ οὔτε σοι πυρὸς ἀνῆψα φῶς
<lb rend="displayNum" n="345"/>νόμιμον ἐν γάμοις
<lb/>
                     <del status="unremarkable">ὡς πρέπει</del> ματέρι μακαρίᾳ:
<lb/>ἀνυμέναια δ᾽ Ἰσμηνὸς ἐκηδεύθη
<lb/>λουτροφόρου χλιδᾶς, ἀνὰ δὲ Θηβαίαν
<lb/>πόλιν ἐσιγάθη σᾶς ἔσοδοι νύμφας.
<lb rend="displayNum" n="350"/>ὄλοιτο, τάδ᾽ εἴτε σίδαρος
<lb/>εἴτ᾽ ἔρις εἴτε πατὴρ ὁ σὸς αἴτιος,
<lb/>εἴτε τὸ δαιμόνιον κατεκώμασε
<lb/>δώμασιν Οἰδιπόδα:
<lb/>πρὸς ἐμὲ γὰρ κακῶν ἔμολε τῶνδ᾽ ἄχη.
</p>
               </sp>
               <milestone n="355" unit="card"/>
               <sp>
                  <speaker>Χορός</speaker>
                  <p>
                     <lb rend="displayNum" n="355"/>δεινὸν γυναιξὶν αἱ δι᾽ ὠδίνων γοναί,
<lb/>καὶ φιλότεκνόν πως πᾶν γυναικεῖον γένος.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>μῆτερ, φρονῶν εὖ κοὐ φρονῶν ἀφικόμην
<lb/>ἐχθροὺς ἐς ἄνδρας: ἀλλ᾽ ἀναγκαίως ἔχει
<lb/>πατρίδος ἐρᾶν ἅπαντας: ὃς δ᾽ ἄλλως λέγει,
<lb rend="displayNum" n="360"/>λόγοισι χαίρει τὸν δὲ νοῦν ἐκεῖσ᾽ ἔχει.
<lb/>οὕτω δ᾽ ἐτάρβουν ἐς φόβον τ᾽ ἀφικόμην,
<lb/>μή τις δόλος με πρὸς κασιγνήτου κτάνῃ,
<lb/>ὥστε ξιφήρη χεῖρ᾽ ἔχων δι᾽ ἄστεως
<lb/>κυκλῶν πρόσωπον ἦλθον. ἓν δέ μ᾽ ὠφελεῖ,
<lb rend="displayNum" n="365"/>σπονδαί τε καὶ σὴ πίστις, ἥ μ᾽ ἐσήγαγε
<lb/>τείχη πατρῷα: πολύδακρυς δ᾽ ἀφικόμην,
<lb/>χρόνιος ἰδὼν μέλαθρα καὶ βωμοὺς θεῶν
<lb/>γυμνάσιά θ᾽ οἷσιν ἐνετράφην Δίρκης θ᾽ ὕδωρ:
<lb/>ὧν οὐ δικαίως ἀπελαθεὶς ξένην πόλιν
<lb rend="displayNum" n="370"/>ναίω, δι᾽ ὄσσων νᾶμ᾽ ἔχων δακρύρροον.
<lb/>ἀλλ᾽ ἐκ γὰρ ἄλγους ἄλγος αὖ σὲ δέρκομαι
<lb/>
                     <del status="unremarkable">κάρα ξυρῆκες καὶ πέπλους μελαγχίμους</del>
                     <lb/>ἔχουσαν, οἴμοι τῶν ἐμῶν ἐγὼ κακῶν.
<lb/>ὡς δεινὸν ἔχθρα, μῆτερ, οἰκείων φίλων
<lb rend="displayNum" n="375"/>
                     <del status="unremarkable">καὶ δυσλύτους ἔχουσα τὰς διαλλαγάς</del>.
<lb/>
                     <milestone unit="para"/>τί γὰρ πατήρ μοι πρέσβυς ἐν δόμοισι δρᾷ,
<lb/>σκότον δεδορκώς; τί δὲ κασίγνηται δύο;
<lb/>ἦ που στένουσι τλήμονες φυγὰς ἐμάς;
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>κακῶς θεῶν τις Οἰδίπου φθείρει γένος:
<lb rend="displayNum" n="380"/>οὕτω γὰρ ἤρξατ᾽, ἄνομα μὲν τεκεῖν ἐμέ,
<lb/>κακῶς δὲ γῆμαι πατέρα σὸν φῦναί τε σέ.
<lb/>ἀτὰρ τί ταῦτα; δεῖ φέρειν τὰ τῶν θεῶν.
<lb/>ὅπως δ᾽ ἔρωμαι, μή τι σὴν δάκω φρένα,
<lb/>δέδοιχ᾽, ἃ χρῄζω: διὰ πόθου δ᾽ ἐλήλυθα.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb rend="displayNum" n="385"/>ἀλλ᾽ ἐξερώτα, μηδὲν ἐνδεὲς λίπῃς:
<lb/>ἃ γὰρ σὺ βούλῃ, ταὔτ᾽ ἐμοί, μῆτερ, φίλα.
<milestone n="387" unit="card"/>
                  </p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>καὶ δή σ᾽ ἐρωτῶ πρῶτον ὧν χρῄζω τυχεῖν,
<lb/>τί τὸ στέρεσθαι πατρίδος; ἦ κακὸν μέγα;
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>μέγιστον: ἔργῳ δ᾽ ἐστὶ μεῖζον ἢ λόγῳ.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb rend="displayNum" n="390"/>τίς ὁ τρόπος αὐτοῦ; τί φυγάσιν τὸ δυσχερές;
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>ἓν μὲν μέγιστον, οὐκ ἔχει παρρησίαν.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>δούλου τόδ᾽ εἶπας, μὴ λέγειν ἅ τις φρονεῖ.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>τὰς τῶν κρατούντων ἀμαθίας φέρειν χρεών.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>καὶ τοῦτο λυπρόν, συνασοφεῖν τοῖς μὴ σοφοῖς.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb rend="displayNum" n="395"/>ἀλλ᾽ ἐς τὸ κέρδος παρὰ φύσιν δουλευτέον.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>αἱ δ᾽ ἐλπίδες βόσκουσι φυγάδας, ὡς λόγος.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>καλοῖς βλέπουσαί γ᾽ ὄμμασιν, μέλλουσι δέ.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>οὐδ᾽ ὁ χρόνος αὐτὰς διεσάφησ᾽ οὔσας κενάς;
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>ἔχουσιν Ἀφροδίτην τιν᾽ ἡδεῖαν κακῶν.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb rend="displayNum" n="400"/>πόθεν δ᾽ ἐβόσκου, πρὶν γάμοις εὑρεῖν βίον;
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>ποτὲ μὲν ἐπ᾽ ἦμαρ εἶχον, εἶτ᾽ οὐκ εἶχον ἄν.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>φίλοι δὲ πατρὸς καὶ ξένοι σ᾽ οὐκ ὠφέλουν;
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>εὖ πρᾶσσε: τὰ φίλων δ᾽ οὐδέν, ἤν τι δυστυχῇς.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>οὐδ᾽ ηὑγένειά σ᾽ ἦρεν εἰς ὕψος μέγαν;
</p>
               </sp>
               <sp>
                  <speaker>Πολυνείκης</speaker>
                  <p>
                     <lb rend="displayNum" n="405"/>κακὸν τὸ μὴ ἔχειν: τὸ γένος οὐκ ἔβοσκέ με.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>ἡ πατρίς, ὡς ἔοικε, φίλτατον βροτοῖς.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>οὐδ᾽ ὀνομάσαι δύναι᾽ ἂν ὡς ἐστὶν φίλον.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>πῶς δ᾽ ἦλθες Ἄργος; τίν᾽ ἐπίνοιαν ἔσχεθες;
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>ἔχρησ᾽ Ἀδράστῳ Λοξίας χρησμόν τινα.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb rend="displayNum" n="410"/>ποῖον; τί τοῦτ᾽ ἔλεξας; οὐκ ἔχω μαθεῖν.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>κάπρῳ λέοντί θ᾽ ἁρμόσαι παίδων γάμους.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>καὶ σοὶ τί θηρῶν ὀνόματος μετῆν, τέκνον;
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>οὐκ οἶδ᾽: ὁ δαίμων μ᾽ ἐκάλεσεν πρὸς τὴν τύχην.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>σοφὸς γὰρ ὁ θεός: τίνι τρόπῳ δ᾽ ἔσχες λέχος;
</p>
               </sp>
               <sp>
                  <speaker>Πολυνείκης</speaker>
                  <p>
                     <lb rend="displayNum" n="415"/>νὺξ ἦν, Ἀδράστου δ᾽ ἦλθον ἐς παραστάδας.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>κοίτας ματεύων, ᾗ φυγὰς πλανώμενος;
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>ἦν ταῦτα: κᾆτά γ᾽ ἦλθεν ἄλλος αὖ φυγάς.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>τίς οὗτος; ὡς ἄρ᾽ ἄθλιος κἀκεῖνος ἦν.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>Τυδεύς, ὃν Οἰνέως φασὶν ἐκφῦναι πατρός.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb rend="displayNum" n="420"/>τί θηρσὶν ὑμᾶς δῆτ᾽ Ἄδραστος ᾔκασεν;
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>στρωμνῆς ἐς ἀλκὴν οὕνεκ᾽ ἤλθομεν πέρι.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>ἐνταῦθα Ταλαοῦ παῖς συνῆκε θέσφατα;
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>κἄδωκέ γ᾽ ἡμῖν δύο δυοῖν νεάνιδας.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>ἆρ᾽ εὐτυχεῖς οὖν τοῖς γάμοις ἢ δυστυχεῖς;
</p>
               </sp>
               <sp>
                  <speaker>Πολυνείκης</speaker>
                  <p>
                     <lb rend="displayNum" n="425"/>οὐ μεμπτὸς ἡμῖν ὁ γάμος ἐς τόδ᾽ ἡμέρας.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>πῶς δ᾽ ἐξέπεισας δεῦρό σοι σπέσθαι στρατόν;
<milestone n="427" unit="card"/>
                  </p>
               </sp>
               <sp>
                  <speaker>Πολυνείκης</speaker>
                  <p>
                     <lb/>δισσοῖς Ἄδραστος ὤμοσεν γαμβροῖς τόδε,
<lb/>
                     <del status="unremarkable">Τυδεῖ τε κἀμοί: σύγγαμος γάρ ἐστ᾽ ἐμός:</del>
                     <lb/>ἄμφω κατάξειν ἐς πάτραν, πρόσθεν δ᾽ ἐμέ.
<lb rend="displayNum" n="430"/>πολλοὶ δὲ Δαναῶν καὶ Μυκηναίων ἄκροι
<lb/>πάρεισι, λυπρὰν χάριν, ἀναγκαίαν δ᾽, ἐμοὶ
<lb/>διδόντες: ἐπὶ γὰρ τὴν ἐμὴν στρατεύομαι
<lb/>πόλιν. θεοὺς δ᾽ ἐπώμοσ᾽ ὡς ἀκουσίως
<lb/>τοῖς φιλτάτοις ἑκοῦσιν ἠράμην δόρυ.
<lb rend="displayNum" n="435"/>ἀλλ᾽ ἐς σὲ τείνει τῶνδε διάλυσις κακῶν,
<lb/>μῆτερ, διαλλάξασαν ὁμογενεῖς φίλους
<lb/>παῦσαι πόνων με καὶ σὲ καὶ πᾶσαν πόλιν.
<lb/>πάλαι μὲν οὖν ὑμνηθέν, ἀλλ᾽ ὅμως ἐρῶ:
<lb/>τὰ χρήματ᾽ ἀνθρώποισι τιμιώτατα,
<lb rend="displayNum" n="440"/>δύναμίν τε πλείστην τῶν ἐν ἀνθρώποις ἔχει.
<lb/>ἁγὼ μεθήκω δεῦρο μυρίαν ἄγων
<lb/>λόγχην: πένης γὰρ οὐδὲν εὐγενὴς ἀνήρ.
</p>
               </sp>
               <sp>
                  <speaker>Χορός</speaker>
                  <p>
                     <lb/>καὶ μὴν Ἐτεοκλῆς ἐς διαλλαγὰς ὅδε
<lb/>χωρεῖ: σὸν ἔργον, μῆτερ Ἰοκάστη, λέγειν
<lb rend="displayNum" n="445"/>τοιούσδε μύθους οἷς διαλλάξεις τέκνα.
</p>
               </sp>
               <sp>
                  <speaker>Ἐτεοκλῆς</speaker>
                  <p>
                     <lb/>μῆτερ, πάρειμι: τὴν χάριν δὲ σοὶ διδοὺς
<lb/>ἦλθον. τί χρὴ δρᾶν; ἀρχέτω δέ τις λόγου:
<lb/>ὡς ἀμφὶ τείχη καὶ ξυνωρίδας λόχων
<lb/>τάσσων ἐπέσχον πόλιν, ὅπως κλύοιμί σου
<lb rend="displayNum" n="450"/>κοινὰς βραβείας, αἷς ὑπόσπονδον μολεῖν
<lb/>τόνδ᾽ εἰσεδέξω τειχέων πείσασά με.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>ἐπίσχες: οὔτοι τὸ ταχὺ τὴν δίκην ἔχει,
<lb/>βραδεῖς δὲ μῦθοι πλεῖστον ἀνύουσιν σοφόν.
<lb/>σχάσον δὲ δεινὸν ὄμμα καὶ θυμοῦ πνοάς:
<lb rend="displayNum" n="455"/>οὐ γὰρ τὸ λαιμότμητον εἰσορᾷς κάρα
<lb/>Γοργόνος, ἀδελφὸν δ᾽ εἰσορᾷς ἥκοντα σόν.
<lb/>σύ τ᾽ αὖ πρόσωπον πρὸς κασίγνητον στρέφε,
<lb/>Πολύνεικες: ἐς γὰρ ταὐτὸν ὄμμασιν βλέπων
<lb/>λέξεις τ᾽ ἄμεινον τοῦδέ τ᾽ ἐνδέξῃ λόγους.
<lb rend="displayNum" n="460"/>παραινέσαι δὲ σφῷν τι βούλομαι σοφόν:
<lb/>ὅταν φίλος τις ἀνδρὶ θυμωθεὶς φίλῳ
<lb/>ἐς ἓν συνελθὼν ὄμματ᾽ ὄμμασιν διδῷ,
<lb/>ἐφ᾽ οἷσιν ἥκει, ταῦτα χρὴ μόνον σκοπεῖν,
<lb/>κακῶν δὲ τῶν πρὶν μηδενὸς μνείαν ἔχειν.
<lb rend="displayNum" n="465"/>λόγος μὲν οὖν σὸς πρόσθε, Πολύνεικες τέκνον:
<lb/>σὺ γὰρ στράτευμα Δαναϊδῶν ἥκεις ἄγων,
<lb/>ἄδικα πεπονθώς, ὡς σὺ φῄς: κριτὴς δέ τις
<lb/>θεῶν γένοιτο καὶ διαλλακτὴς κακῶν.
<milestone n="469" unit="card"/>
                  </p>
               </sp>
               <sp>
                  <speaker>Πολυνείκης</speaker>
                  <p>
                     <lb/>ἁπλοῦς ὁ μῦθος τῆς ἀληθείας ἔφυ,
<lb rend="displayNum" n="470"/>κοὐ ποικίλων δεῖ τἄνδιχ᾽ ἑρμηνευμάτων:
<lb/>ἔχει γὰρ αὐτὰ καιρόν: ὁ δ᾽ ἄδικος λόγος
<lb/>νοσῶν ἐν αὑτῷ φαρμάκων δεῖται σοφῶν.
<lb/>ἐγὼ δὲ πατρὸς δωμάτων προυσκεψάμην
<lb/>τοὐμόν τε καὶ τοῦδ᾽, ἐκφυγεῖν χρῄζων ἀρὰς
<lb rend="displayNum" n="475"/>ἃς Οἰδίπους ἐφθέγξατ᾽ εἰς ἡμᾶς ποτε,
<lb/>ἐξῆλθον ἔξω τῆσδ᾽ ἑκὼν αὐτὸς χθονός,
<lb/>δοὺς τῷδ᾽ ἀνάσσειν πατρίδος ἐνιαυτοῦ κύκλον,
<lb/>ὥστ᾽ αὐτὸς ἄρχειν αὖθις ἀνὰ μέρος λαβὼν
<lb/>καὶ μὴ δι᾽ ἔχθρας τῷδε καὶ φθόνου μολὼν
<lb rend="displayNum" n="480"/>κακόν τι δρᾶσαι καὶ παθεῖν, ἃ γίγνεται.
<lb/>ὃ δ᾽ αἰνέσας ταῦθ᾽ ὁρκίους τε δοὺς θεούς,
<lb/>ἔδρασεν οὐδὲν ὧν ὑπέσχετ᾽, ἀλλ᾽ ἔχει
<lb/>τυραννίδ᾽ αὐτὸς καὶ δόμων ἐμῶν μέρος.
<lb/>
                     <milestone unit="para"/>καὶ νῦν ἕτοιμός εἰμι τἀμαυτοῦ λαβὼν
<lb rend="displayNum" n="485"/>στρατὸν μὲν ἔξω τῆσδ᾽ ἀποστεῖλαι χθονός,
<lb/>οἰκεῖν δὲ τὸν ἐμὸν οἶκον ἀνὰ μέρος λαβὼν
<lb/>καὶ τῷδ᾽ ἀφεῖναι τὸν ἴσον αὖθις <add>αὖ</add> χρόνον,
<lb/>καὶ μήτε πορθεῖν πατρίδα μήτε προσφέρειν
<lb/>πύργοισι πηκτῶν κλιμάκων προσαμβάσεις,
<lb rend="displayNum" n="490"/>ἃ μὴ κυρήσας τῆς δίκης πειράσομαι
<lb/>δρᾶν. μάρτυρας δὲ τῶνδε δαίμονας καλῶ,
<lb/>ὡς πάντα πράσσων σὺν δίκῃ, δίκης ἄτερ
<lb/>ἀποστεροῦμαι πατρίδος ἀνοσιώτατα.
<lb/>ταῦτ᾽ αὔθ᾽ ἕκαστα, μῆτερ, οὐχὶ περιπλοκὰς
<lb rend="displayNum" n="495"/>λόγων ἀθροίσας εἶπον, ἀλλὰ καὶ σοφοῖς
<lb/>καὶ τοῖσι φαύλοις ἔνδιχ᾽, ὡς ἐμοὶ δοκεῖ.
</p>
               </sp>
               <sp>
                  <speaker>Χορός</speaker>
                  <p>
                     <lb/>ἐμοὶ μέν, εἰ καὶ μὴ καθ᾽ Ἑλλήνων χθόνα
<lb/>τεθράμμεθ᾽, ἀλλ᾽ οὖν ξυνετά μοι δοκεῖς λέγειν.
<milestone n="499" unit="card"/>
                  </p>
               </sp>
               <sp>
                  <speaker>Ἐτεοκλῆς</speaker>
                  <p>
                     <lb/>εἰ πᾶσι ταὐτὸν καλὸν ἔφυ σοφόν θ᾽ ἅμα,
<lb rend="displayNum" n="500"/>οὐκ ἦν ἂν ἀμφίλεκτος ἀνθρώποις ἔρις:
<lb/>νῦν δ᾽ οὔθ᾽ ὅμοιον οὐδὲν οὔτ᾽ ἴσον βροτοῖς,
<lb/>πλὴν ὀνόμασαι: τὸ δ᾽ ἔργον οὐκ ἔστιν τόδε.
<lb/>ἐγὼ γὰρ οὐδέν, μῆτερ, ἀποκρύψας ἐρῶ:
<lb/>ἄστρων ἂν ἔλθοιμ᾽ ἡλίου πρὸς ἀντολὰς
<lb rend="displayNum" n="505"/>καὶ γῆς ἔνερθεν, δυνατὸς ὢν δρᾶσαι τάδε,
<lb/>τὴν θεῶν μεγίστην ὥστ᾽ ἔχειν Τυραννίδα.
<lb/>τοῦτ᾽ οὖν τὸ χρηστόν, μῆτερ, οὐχὶ βούλομαι
<lb/>ἄλλῳ παρεῖναι μᾶλλον ἢ σῴζειν ἐμοί:
<lb/>ἀνανδρία γάρ, τὸ πλέον ὅστις ἀπολέσας
<lb rend="displayNum" n="510"/>τοὔλασσον ἔλαβε. πρὸς δὲ τοῖσδ᾽ αἰσχύνομαι,
<lb/>ἐλθόντα σὺν ὅπλοις τόνδε καὶ πορθοῦντα γῆν
<lb/>τυχεῖν ἃ χρῄζει: ταῖς γὰρ ἂν Θήβαις τόδε
<lb/>γένοιτ᾽ ὄνειδος, εἰ Μυκηναίου δορὸς
<lb/>φόβῳ παρείην σκῆπτρα τἀμὰ τῷδ᾽ ἔχειν.
<lb rend="displayNum" n="515"/>χρῆν δ᾽ αὐτὸν οὐχ ὅπλοισι τὰς διαλλαγάς,
<lb/>μῆτερ, ποιεῖσθαι: πᾶν γὰρ ἐξαιρεῖ λόγος
<lb/>ὃ καὶ σίδηρος πολεμίων δράσειεν ἄν.
<lb/>ἀλλ᾽, εἰ μὲν ἄλλως τήνδε γῆν οἰκεῖν θέλει,
<lb/>ἔξεστ᾽: ἐκεῖνο δ᾽ οὐχ ἑκὼν μεθήσομαι.
<lb rend="displayNum" n="520"/>ἄρχειν παρόν μοι, τῷδε δουλεύσω ποτέ;
<lb/>πρὸς ταῦτ᾽ ἴτω μὲν πῦρ, ἴτω δὲ φάσγανα,
<lb/>ζεύγνυσθε δ᾽ ἵππους, πεδία πίμπλαθ᾽ ἁρμάτων,
<lb/>ὡς οὐ παρήσω τῷδ᾽ ἐμὴν τυραννίδα.
<lb/>εἴπερ γὰρ ἀδικεῖν χρή, τυραννίδος πέρι
<lb rend="displayNum" n="525"/>κάλλιστον ἀδικεῖν, τἄλλα δ᾽ εὐσεβεῖν χρεών.
</p>
               </sp>
               <sp>
                  <speaker>Χορός</speaker>
                  <p>
                     <lb/>οὐκ εὖ λέγειν χρὴ μὴ ᾽πὶ τοῖς ἔργοις καλοῖς:
<lb/>οὐ γὰρ καλὸν τοῦτ᾽, ἀλλὰ τῇ δίκῃ πικρόν.
</p>
               </sp>
               <sp n="*)ioka/sth">
                  <speaker>Ἰοκάστη</speaker>
                  <p>
                     <lb/>ὦ τέκνον, οὐχ ἅπαντα τῷ γήρᾳ κακά,
<lb/>Ἐτεόκλεες, πρόσεστιν: ἀλλ᾽ ἡμπειρία
<lb rend="displayNum" n="530"/>ἔχει τι λέξαι τῶν νέων σοφώτερον.
<lb/>τί τῆς κακίστης δαιμόνων ἐφίεσαι
<lb/>Φιλοτιμίας, παῖ; μὴ σύ γ᾽: ἄδικος ἡ θεός:
<lb/>πολλοὺς δ᾽ ἐς οἴκους καὶ πόλεις εὐδαίμονας
<lb/>ἐσῆλθε κἀξῆλθ᾽ ἐπ᾽ ὀλέθρῳ τῶν χρωμένων:
<lb rend="displayNum" n="535"/>ἐφ᾽ ᾗ σὺ μαίνῃ. κεῖνο κάλλιον, τέκνον,
<lb/>Ἰσότητα τιμᾶν, ἣ φίλους ἀεὶ φίλοις
<lb/>πόλεις τε πόλεσι συμμάχους τε συμμάχοις
<lb/>συνδεῖ: τὸ γὰρ ἴσον μόνιμον ἀνθρώποις ἔφυ,
<lb/>τῷ πλέονι δ᾽ αἰεὶ πολέμιον καθίσταται
<lb rend="displayNum" n="540"/>τοὔλασσον ἐχθρᾶς θ᾽ ἡμέρας κατάρχεται.
<lb/>καὶ γὰρ μέτρ᾽ ἀνθρώποισι καὶ μέρη σταθμῶν
<lb/>Ἰσότης ἔταξε κἀριθμὸν διώρισε,
<lb/>νυκτός τ᾽ ἀφεγγὲς βλέφαρον ἡλίου τε φῶς
<lb/>ἴσον βαδίζει τὸν ἐνιαύσιον κύκλον,
<lb rend="displayNum" n="545"/>κοὐδέτερον αὐτῶν φθόνον ἔχει νικώμενον.
<lb/>εἶθ᾽ ἥλιος μὲν νύξ τε δουλεύει βροτοῖς
<lb/>σὺ δ᾽ οὐκ ἀνέξῃ δωμάτων ἔχων ἴσον
<lb/>καὶ τῷδε νεῖμαι; κᾆτα ποῦ ᾽στιν ἡ δίκη;
<milestone n="549" unit="card"/>
                     <lb/>
                     <milestone unit="para"/>τί τὴν τυραννίδ᾽, ἀδικίαν εὐδαίμονα,
<lb rend="displayNum" n="550"/>τιμᾷς ὑπέρφευ καὶ μέγ᾽ ἥγησαι τόδε;
<lb/>περιβλέπεσθαι τίμιον; κενὸν μὲν οὖν.
<lb/>ἢ πολλὰ μοχθεῖν πόλλ᾽ ἔχων ἐν δώμασι
<lb/>βούλῃ; τί δ᾽ ἔστι τὸ πλέον; ὄνομ᾽ ἔχει μόνον:
<lb/>ἐπεὶ τά γ᾽ ἀρκοῦνθ᾽ ἱκανὰ τοῖς γε σώφροσιν.
<lb rend="displayNum" n="555"/>οὔτοι τὰ χρήματ᾽ ἴδια κέκτηνται βροτοί,
<lb/>τὰ τῶν θεῶν δ᾽ ἔχοντες ἐπιμελούμεθα:
<lb/>ὅταν δὲ χρῄζωσ᾽, αὔτ᾽ ἀφαιροῦνται πάλιν.
<lb/>
                     <del status="unremarkable">ὁ δ᾽ ὄλβος οὐ βέβαιος, ἀλλ᾽ ἐφήμερος.</del>
                     <lb/>
                     <milestone unit="para"/>ἄγ᾽, ἤν σ᾽ ἔρωμαι δύο λόγω προθεῖσ᾽ ἅμα,
<lb rend="displayNum" n="560"/>πότερα τυραννεῖν ἢ πόλιν σῷσαι θέλεις,
<lb/>ἐρεῖς τυραννεῖν; ἢν δὲ νικήσῃ σ᾽ ὅδε;
<lb/>
                     <del status="unremarkable">Ἀργεῖά τ᾽ ἔγχη δόρυ τὸ Καδμείων ἕλῃ,</del>
                     <lb/>ὄψῃ δαμασθὲν ἄστυ Θηβαῖον τόδε,
<lb/>ὄψῃ δὲ πολλὰς αἰχμαλωτίδας κόρας
<lb rend="displayNum" n="565"/>βίᾳ πρὸς ἀνδρῶν πολεμίων πορθουμένας.
<lb/>ὀδυνηρὸς ἆρ᾽ ὁ πλοῦτος, ὃν ζητεῖς ἔχειν,
<lb/>γενήσεται Θήβαισι, φιλότιμος δὲ σύ.
<lb/>
                     <milestone unit="para"/>σοὶ μὲν τάδ᾽ αὐδῶ. σοὶ δέ, Πολύνεικες, λέγω:
<lb/>ἀμαθεῖς Ἄδραστος χάριτας ἔς σ᾽ ἀνήψατο,
<lb rend="displayNum" n="570"/>ἀσύνετα δ᾽ ἦλθες καὶ σὺ πορθήσων πόλιν.
<lb/>φέρ᾽, ἢν ἕλῃς γῆν τήνδ᾽ — ὃ μὴ τύχοι ποτέ — 
<lb/>πρὸς θεῶν, τρόπαια πῶς ἀναστήσεις Διί;
<lb/>πῶς δ᾽ αὖ κατάρξῃ θυμάτων, ἑλὼν πάτραν,
<lb/>καὶ σκῦλα γράψεις πῶς ἐπ᾽ Ἰνάχου ῥοαῖς;
<lb rend="displayNum" n="575"/>
                     <quote>Θήβας πυρώσας τάσδε Πολυνείκης θεοῖς
<lb/>ἀσπίδας ἔθηκε;</quote> μήποτ᾽, ὦ τέκνον, κλέος
<lb/>τοιόνδε σοι γένοιθ᾽ ὑφ᾽ Ἑλλήνων λαβεῖν.
<lb/>ἢν δ᾽ αὖ κρατηθῇς καὶ τὰ τοῦδ᾽ ὑπερδράμῃ,
<lb/>πῶς Ἄργος ἥξεις μυρίους λιπὼν νεκρούς;
<lb rend="displayNum" n="580"/>ἐρεῖ δὲ δή τις: ὦ κακὰ μνηστεύματα
<lb/>Ἄδραστε προσθείς, διὰ μιᾶς νύμφης γάμον
<lb/>ἀπωλόμεσθα. δύο κακὼ σπεύδεις, τέκνον,
<lb/>κείνων στέρεσθαι τῶνδέ τ᾽ ἐν μέσῳ πεσεῖν.
<lb/>
                     <milestone unit="para"/>μέθετον τὸ λίαν, μέθετον: ἀμαθία δυοῖν,
<lb rend="displayNum" n="585"/>ἐς ταὔθ᾽ ὅταν μόλητον, ἔχθιστον κακόν.
</p>
               </sp>
               <sp>
                  <speaker>Χορός</speaker>
                  <p>
                     <lb/>ὦ θεοί, γένοισθε τῶνδ᾽ ἀπότροποι κακῶν
<lb/>καὶ ξύμβασίν τιν᾽ Οἰδίπου τέκνοις δότε.
<milestone n="588" unit="card"/>
                  </p>
               </sp>
            </div>
            <div type="trochees" org="uniform" sample="complete" part="N">
               <sp>
                  <speaker>Ἐτεοκλῆς</speaker>
                  <p>
                     <lb/>μῆτερ, οὐ λόγων ἔθ᾽ ἁγών, ἀλλ᾽ ἀναλοῦται χρόνος
<lb/>οὑν μέσῳ μάτην, περαίνει δ᾽ οὐδὲν ἡ προθυμία:
<lb rend="displayNum" n="590"/>οὐ γὰρ ἂν ξυμβαῖμεν ἄλλως ἢ ᾽πὶ τοῖς εἰρημένοις,
<lb/>ὥστ᾽ ἐμὲ σκήπτρων κρατοῦντα τῆσδ᾽ ἄνακτ᾽ εἶναι χθονός:
<lb/>τῶν μακρῶν δ᾽ ἀπαλλαγεῖσα νουθετημάτων μ᾽ ἔα.
<lb/>καὶ σὺ τῶνδ᾽ ἔξω κομίζου τειχέων, ἢ κατθανῇ.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>πρὸς τίνος; τίς ὧδ᾽ ἄτρωτος, ὅστις εἰς ἡμᾶς ξίφος
<lb rend="displayNum" n="595"/>φόνιον ἐμβαλὼν τὸν αὐτὸν οὐκ ἀποίσεται μόρον;
</p>
               </sp>
               <sp>
                  <speaker>Ἐτεοκλῆς</speaker>
                  <p>
                     <lb/>ἐγγύς, οὐ πρόσω βέβηκεν: ἐς χέρας λεύσσεις ἐμάς;
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>εἰσορῶ: δειλὸν δ᾽ ὁ πλοῦτος καὶ φιλόψυχον κακόν.
</p>
               </sp>
               <sp>
                  <speaker>Ἐτεοκλῆς</speaker>
                  <p>
                     <lb/>κᾆτα σὺν πολλοῖσιν ἦλθες πρὸς τὸν οὐδὲν ἐς μάχην;
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>ἀσφαλὴς γάρ ἐστ᾽ ἀμείνων ἢ θρασὺς στρατηλάτης.
</p>
               </sp>
               <sp>
                  <speaker>Ἐτεοκλῆς</speaker>
                  <p>
                     <lb rend="displayNum" n="600"/>κομπὸς εἶ σπονδαῖς πεποιθώς, αἵ σε σῴζουσιν θανεῖν.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>καὶ σέ: δεύτερον δ᾽ ἀπαιτῶ σκῆπτρα καὶ μέρη χθονός.
</p>
               </sp>
               <sp>
                  <speaker>Ἐτεοκλῆς</speaker>
                  <p>
                     <lb/>οὐκ ἀπαιτούμεσθ᾽: ἐγὼ γὰρ τὸν ἐμὸν οἰκήσω δόμον.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>τοῦ μέρους ἔχων τὸ πλεῖον;
</p>
               </sp>
               <sp>
                  <speaker>Ἐτεοκλῆς</speaker>
                  <p>
φήμ᾽: ἀπαλλάσσου δὲ γῆς.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>ὦ θεῶν βωμοὶ πατρῴων — 
</p>
               </sp>
               <sp>
                  <speaker>Ἐτεοκλῆς</speaker>
                  <p>
οὓς σὺ πορθήσων πάρει.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb rend="displayNum" n="605"/>κλύετέ μου — 
</p>
               </sp>
               <sp>
                  <speaker>Ἐτεοκλῆς</speaker>
                  <p>
τίς δ᾽ ἂν κλύοι σου πατρίδ᾽ ἐπεστρατευμένου;
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>καὶ θεῶν τῶν λευκοπώλων δώματα — 
</p>
               </sp>
               <sp>
                  <speaker>Ἐτεοκλῆς</speaker>
                  <p>
οἳ στυγοῦσί σε.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>ἐξελαυνόμεσθα πατρίδος — 
</p>
               </sp>
               <sp>
                  <speaker>Ἐτεοκλῆς</speaker>
                  <p>
καὶ γὰρ ἦλθες ἐξελῶν.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>ἀδικίᾳ γ᾽, ὦ θεοί.
</p>
               </sp>
               <sp>
                  <speaker>Ἐτεοκλῆς</speaker>
                  <p>
Μυκήναις, μὴ ᾽νθάδ᾽ ἀνακάλει θεούς.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>ἀνόσιος πέφυκας — 
</p>
               </sp>
               <sp>
                  <speaker>Ἐτεοκλῆς</speaker>
                  <p>
ἀλλ᾽ οὐ πατρίδος, ὡς σύ, πολέμιος.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb rend="displayNum" n="610"/>ὅς μ᾽ ἄμοιρον ἐξελαύνεις.
</p>
               </sp>
               <sp>
                  <speaker>Ἐτεοκλῆς</speaker>
                  <p>
καὶ κατακτενῶ γε πρός.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>ὦ πάτερ, κλύεις ἃ πάσχω;
</p>
               </sp>
               <sp>
                  <speaker>Ἐτεοκλῆς</speaker>
                  <p>
καὶ γὰρ οἷα δρᾷς κλύει.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>καὶ σύ, μῆτερ;
</p>
               </sp>
               <sp>
                  <speaker>Ἐτεοκλῆς</speaker>
                  <p>
ἀθέμιτόν σοι μητρὸς ὀνομάζειν κάρα.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>ὦ πόλις.
</p>
               </sp>
               <sp>
                  <speaker>Ἐτεοκλῆς</speaker>
                  <p>
μολὼν ἐς Ἄργος ἀνακάλει Λέρνης ὕδωρ.
<milestone n="614" unit="card"/>
                  </p>
               </sp>
               <sp>
                  <speaker>Πολυνείκης</speaker>
                  <p>
                     <lb/>εἶμι, μὴ πόνει: σὲ δ᾽ αἰνῶ, μῆτερ.
</p>
               </sp>
               <sp>
                  <speaker>Ἐτεοκλῆς</speaker>
                  <p>
ἔξιθι χθονός.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb rend="displayNum" n="615"/>ἔξιμεν: πατέρα δέ μοι δὸς εἰσιδεῖν.
</p>
               </sp>
               <sp>
                  <speaker>Ἐτεοκλῆς</speaker>
                  <p>
οὐκ ἂν τύχοις.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>ἀλλὰ παρθένους ἀδελφάς.
</p>
               </sp>
               <sp>
                  <speaker>Ἐτεοκλῆς</speaker>
                  <p>
οὐδὲ τάσδ᾽ ὄψῃ ποτέ.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>ὦ κασίγνηται.
</p>
               </sp>
               <sp>
                  <speaker>Ἐτεοκλῆς</speaker>
                  <p>
τί ταύτας ἀνακαλεῖς ἔχθιστος ὤν;
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>μῆτερ, ἀλλά μοι σὺ χαῖρε.
</p>
               </sp>
               <sp>
                  <speaker>Ἰοκάστη</speaker>
                  <p>
χαρτὰ γοῦν πάσχω, τέκνον.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>οὐκέτ᾽ εἰμὶ παῖς σός.
</p>
               </sp>
               <sp>
                  <speaker>Ἰοκάστη</speaker>
                  <p>
ἐς πόλλ᾽ ἀθλία πέφυκ᾽ ἐγώ.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb rend="displayNum" n="620"/>ὅδε γὰρ εἰς ἡμᾶς ὑβρίζει.
</p>
               </sp>
               <sp>
                  <speaker>Ἐτεοκλῆς</speaker>
                  <p>
καὶ γὰρ ἀνθυβρίζομαι.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>ποῦ ποτε στήσῃ πρὸ πύργων;
</p>
               </sp>
               <sp>
                  <speaker>Ἐτεοκλῆς</speaker>
                  <p>
ὡς τί μ᾽ ἱστορεῖς τόδε;
</p>
               </sp>
               <sp>
                  <speaker>Πολυνείκης</speaker>
                  <p>
                     <lb/>ἀντιτάξομαι κτενῶν σε.
</p>
               </sp>
               <sp>
                  <speaker>Ἐτεοκλῆς</speaker>
                  <p>
κἀμὲ τοῦδ᾽ ἔρως ἔχει.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>ὦ τάλαιν᾽ ἐγώ: τί δράσετ᾽, ὦ τέκνα;
</p>
               </sp>
               <sp>
                  <speaker>Πολυνείκης</speaker>
                  <p>
αὐτὸ σημανεῖ.
</p>
               </sp>
               <sp>
                  <speaker>Ἰοκάστη</speaker>
                  <p>
                     <lb/>πατρὸς οὐ φεύξεσθ᾽ Ἐρινῦς;
</p>
               </sp>
               <sp>
                  <speaker>Ἐτεοκλῆς</speaker>
                  <p>
ἐρρέτω πρόπας δόμος.
</p>
               </sp>
               <sp>
                  <speaker>Πολυνείκης</speaker>
                  <p>
                     <lb rend="displayNum" n="625"/>ὡς τάχ᾽ οὐκέθ᾽ αἱματηρὸν τοὐμὸν ἀργήσει ξίφος.
<lb/>τὴν δὲ θρέψασάν με γαῖαν καὶ θεοὺς μαρτύρομαι,
<lb/>ὡς ἄτιμος οἰκτρὰ πάσχων ἐξελαύνομαι χθονός,
<lb/>δοῦλος ὥς, ἀλλ᾽ οὐχὶ ταὐτοῦ πατρὸς Οἰδίπου γεγώς:
<lb/>κἄν τί σοι, πόλις, γένηται, μὴ ἐμέ, τόνδε δ᾽ αἰτιῶ:
<lb rend="displayNum" n="630"/>οὐχ ἑκὼν γὰρ ἦλθον, ἄκων δ᾽ ἐξελαύνομαι χθονός.
<lb/>καὶ σύ, Φοῖβ᾽ ἄναξ Ἀγυιεῦ, καὶ μέλαθρα, χαίρετε,
<lb/>ἥλικές θ᾽ οὑμοί, θεῶν τε δεξίμηλ᾽ ἀγάλματα.
<lb/>οὐ γὰρ οἶδ᾽ εἴ μοι προσειπεῖν αὖθις ἔσθ᾽ ὑμᾶς ποτε:
<lb/>ἐλπίδες δ᾽ οὔπω καθεύδουσ᾽, αἷς πέποιθα σὺν θεοῖς
<lb rend="displayNum" n="635"/>τόνδ᾽ ἀποκτείνας κρατήσειν τῆσδε Θηβαίας χθονός.
</p>
               </sp>
               <sp>
                  <speaker>Ἐτεοκλῆς</speaker>
                  <p>
                     <lb/>ἔξιθ᾽ ἐκ χώρας: ἀληθῶς δ᾽ ὄνομα Πολυνείκη πατὴρ
<lb/>ἔθετό σοι θείᾳ προνοίᾳ νεικέων ἐπώνυμον.
</p>
               </sp>
            </div>
         </div>
         <milestone n="638" unit="card"/>
         <div type="choral" org="uniform" sample="complete" part="N">
            <div type="strophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>Κάδμος ἔμολε τάνδε γᾶν
<lb/>Τύριος, ᾧ τετρασκελὴς
<lb rend="displayNum" n="640"/>μόσχος ἀδάματον πέσημα
<lb/>δίκε τελεσφόρον διδοῦσα
<lb/>χρησμόν, οὗ κατοικίσαι
<lb/>πεδία νιν τὸ θέσφατον
<lb/>πυροφόρα δόμων ἔχρη,
<lb rend="displayNum" n="645"/>καλλιπόταμος ὕδατος ἵνα τε
<lb/>νοτὶς ἐπέρχεται γύας,
<lb/>Δίρκας χλοηφόρους
<lb/>καὶ βαθυσπόρους γύας:
<lb/>Βρόμιον ἔνθα τέκετο μά-
<lb rend="displayNum" n="650"/>τηρ Διὸς γάμοισι,
<lb/>κισσὸς ὃν περιστεφὴς
<lb/>ἕλικος εὐθὺς ἔτι βρέφος
<lb/>χλοηφόροισιν ἔρνεσιν
<lb/>κατασκίοισιν ὀλβίσας ἐνώτισεν,
<lb rend="displayNum" n="655"/>Βάκχιον χόρευμα παρθένοισι Θηβαΐαισι
<lb/>καὶ γυναιξὶν εὐίοις.
<milestone n="657" unit="card"/>
                  </p>
               </sp>
            </div>
            <div type="antistrophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ἔνθα φόνιος ἦν δράκων
<lb/>Ἄρεος ὠμόφρων φύλαξ
<lb/>νάματ᾽ ἔνυδρα καὶ ῥέεθρα
<lb rend="displayNum" n="660"/>χλοερὰ δεργμάτων κόραισι
<lb/>πολυπλάνοις ἐπισκοπῶν:
<lb/>ὃν ἐπὶ χέρνιβας μολὼν
<lb/>Κάδμος ὄλεσε μαρμάρῳ:
<lb/>κρᾶτα φόνιον ὀλεσίθηρος
<lb rend="displayNum" n="665"/>ὠλένας δικὼν βολαῖς,
<lb/>δίας ἀμάτορος <add>δ᾽</add>
                     <lb rend="displayNum" n="669"/>ἐς βαθυσπόρους γύας
<lb rend="displayNum" n="668"/>γαπετεῖς δικὼν ὀδόν-
<lb rend="displayNum" n="667"/>τας <del status="unremarkable">Παλλάδος</del> φραδαῖσιν:
<lb rend="displayNum" n="670"/>ἔνθεν ἐξανῆκε γᾶ
<lb/>πάνοπλον ὄψιν ὑπὲρ ἄκρων
<lb/>ὅρων χθονός: σιδαρόφρων
<lb/>δέ νιν φόνος πάλιν ξυνῆψε γᾷ φίλᾳ.
<lb/>αἵματος δ᾽ ἔδευσε γαῖαν, ἅ νιν εὐηλίοισι
<lb rend="displayNum" n="675"/>δεῖξεν αἰθέρος πνοαῖς.
<milestone n="676" unit="card"/>
                  </p>
               </sp>
            </div>
            <div type="epode" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>καὶ σέ, τὸν προμάτορος
<lb/>Ἰοῦς ποτ᾽ ἔκγονον
<lb/>Ἔπαφον, ὦ Διὸς γένεθλον,
<lb/>
                     <del status="unremarkable">ἐκάλεσ᾽</del> ἐκάλεσα βαρβάρῳ βοᾷ,
<lb rend="displayNum" n="680"/>ἰώ, βαρβάροις λιταῖς:
<lb/>βᾶθι βᾶθι τάνδε γᾶν:
<lb/> — σοί νιν ἔκγονοι κτίσαν
<lb/>καὶ διώνυμοι θεαί,
<lb/>Περσέφασσα καὶ φίλα
<lb rend="displayNum" n="685"/>Δαμάτηρ θεά,
<lb/>πάντων ἄνασσα, πάντων δὲ Γᾶ τροφός,
<lb/>κτήσαντο — πέμπε πυρφόρους
<lb/>θεάς, ἄμυνε τᾷδε γᾷ:
<lb/>πάντα δ᾽ εὐπετῆ θεοῖς.
<milestone n="690" unit="card"/>
                  </p>
               </sp>
            </div>
         </div>
         <div type="episode" org="uniform" sample="complete" part="N">
            <sp>
               <speaker>Ἐτεοκλῆς</speaker>
               <p>
                  <lb rend="displayNum" n="690"/>χώρει σὺ καὶ κόμιζε τὸν Μενοικέως
<lb/>Κρέοντ᾽, ἀδελφὸν μητρὸς Ἰοκάστης ἐμῆς,
<lb/>λέγων τάδ᾽, ὡς οἰκεῖα καὶ κοινὰ χθονὸς
<lb/>θέλω πρὸς αὐτὸν συμβαλεῖν βουλεύματα,
<lb/>πρὶν ἐς μάχην τε καὶ δορὸς τάξιν μολεῖν.
<lb rend="displayNum" n="695"/>καίτοι ποδῶν σῶν μόχθον ἐκλύει παρών:
<lb/>ὁρῶ γὰρ αὐτὸν πρὸς δόμους στείχοντ᾽ ἐμούς.
</p>
            </sp>
            <sp>
               <speaker>Κρέων</speaker>
               <p>
                  <lb/>ἦ πόλλ᾽ ἐπῆλθον εἰσιδεῖν χρῄζων σ᾽, ἄναξ
<lb/>Ἐτεόκλεες, πέριξ δὲ Καδμείων πύλας
<lb/>φυλακάς τ᾽ ἐπῆλθον σὸν δέμας θηρώμενος.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb rend="displayNum" n="700"/>καὶ μὴν ἐγὼ σ᾽ ἔχρῃζον εἰσιδεῖν, Κρέον:
<lb/>πολλῷ γὰρ ηὗρον ἐνδεεῖς διαλλαγάς
<lb/>ὡς ἐς λόγους συνῆψα Πολυνείκει μολών.
</p>
            </sp>
            <sp>
               <speaker>Κρέων</speaker>
               <p>
                  <lb/>ἤκουσα μεῖζον αὐτὸν ἢ Θήβας φρονεῖν,
<lb/>κήδει τ᾽ Ἀδράστου καὶ στρατῷ πεποιθότα.
<lb rend="displayNum" n="705"/>ἀλλ᾽ ἐς θεοὺς χρὴ ταῦτ᾽ ἀναρτήσαντ᾽ ἔχειν:
<lb/>ἃ δ᾽ ἐμποδὼν μάλιστα, ταῦθ᾽ ἥκω φράσων.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb/>τὰ ποῖα ταῦτα; τὸν λόγον γὰρ ἀγνοῶ.
</p>
            </sp>
            <sp>
               <speaker>Κρέων</speaker>
               <p>
                  <lb/>ἥκει τις αἰχμάλωτος Ἀργείων πάρα.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb/>λέγει δὲ δὴ τί τῶν ἐκεῖ νεώτερον;
</p>
            </sp>
            <sp>
               <speaker>Κρέων</speaker>
               <p>
                  <lb rend="displayNum" n="710"/>μέλλειν <del status="unremarkable">πέριξ πύργοισι Καδμείων πόλιν
<lb/>ὅπλοις</del> ἑλίξειν αὐτίκ᾽ Ἀργείων στρατόν.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb/>ἐξοιστέον τἄρ᾽ ὅπλα Καδμείων πόλει.
</p>
            </sp>
            <sp>
               <speaker>Κρέων</speaker>
               <p>
                  <lb/>ποῖ; μῶν νεάζων οὐχ ὁρᾷς ἃ χρή σ᾽ ὁρᾶν;
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb/>ἐκτὸς τάφρων τῶνδ᾽, ὡς μαχουμένους τάχα.
</p>
            </sp>
            <sp>
               <speaker>Κρέων</speaker>
               <p>
                  <lb rend="displayNum" n="715"/>σμικρὸν τὸ πλῆθος τῆσδε γῆς, οἳ δ᾽ ἄφθονοι.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb/>ἐγᾦδα κείνους τοῖς λόγοις ὄντας θρασεῖς.
</p>
            </sp>
            <sp>
               <speaker>Κρέων</speaker>
               <p>
                  <lb/>ἔχει τιν᾽ ὄγκον τἄργος Ἑλλήνων πάρα.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb/>θάρσει: τάχ᾽ αὐτῶν πεδίον ἐμπλήσω φόνου.
</p>
            </sp>
            <sp>
               <speaker>Κρέων</speaker>
               <p>
                  <lb/>θέλοιμ᾽ ἄν: ἀλλὰ τοῦθ᾽ ὁρῶ πολλοῦ πόνου.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb rend="displayNum" n="720"/>ὡς οὐ καθέξω τειχέων ἔσω στρατόν.
</p>
            </sp>
            <sp>
               <speaker>Κρέων</speaker>
               <p>
                  <lb/>καὶ μὴν τὸ νικᾶν ἐστι πᾶν εὐβουλία.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb/>βούλῃ τράπωμαι δῆθ᾽ ὁδοὺς ἄλλας τινάς;
</p>
            </sp>
            <sp>
               <speaker>Κρέων</speaker>
               <p>
                  <lb/>πάσας γε, πρὶν κίνδυνον εἰς ἅπαξ μολεῖν.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb/>εἰ νυκτὸς αὐτοῖς προσβάλοιμεν ἐκ λόχου;
</p>
            </sp>
            <sp>
               <speaker>Κρέων</speaker>
               <p>
                  <lb rend="displayNum" n="725"/>εἴπερ σφαλείς γε δεῦρο σωθήσῃ πάλιν.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb/>ἴσον φέρει νύξ, τοῖς δὲ τολμῶσιν πλέον.
</p>
            </sp>
            <sp>
               <speaker>Κρέων</speaker>
               <p>
                  <lb/>ἐνδυστυχῆσαι δεινὸν εὐφρόνης κνέφας.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb/>ἀλλ᾽ ἀμφὶ δεῖπνον οὖσι προσβάλω δόρυ;
</p>
            </sp>
            <sp>
               <speaker>Κρέων</speaker>
               <p>
                  <lb/>ἔκπληξις ἂν γένοιτο: νικῆσαι δὲ δεῖ.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb rend="displayNum" n="730"/>βαθύς γέ τοι Διρκαῖος ἀναχωρεῖν πόρος.
</p>
            </sp>
            <sp>
               <speaker>Κρέων</speaker>
               <p>
                  <lb/>ἅπαν κάκιον τοῦ φυλάσσεσθαι καλῶς.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb/>τί δ᾽, εἰ καθιππεύσαιμεν Ἀργείων στρατόν;
</p>
            </sp>
            <sp>
               <speaker>Κρέων</speaker>
               <p>
                  <lb/>κἀκεῖ πέφρακται λαὸς ἅρμασιν πέριξ.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb/>τί δῆτα δράσω; πολεμίοισι δῶ πόλιν;
</p>
            </sp>
            <sp>
               <speaker>Κρέων</speaker>
               <p>
                  <lb rend="displayNum" n="735"/>μὴ δῆτα: βουλεύου δ᾽, ἐπείπερ εἶ σοφός.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb/>τίς οὖν πρόνοια γίγνεται σοφωτέρα;
<milestone n="737" unit="card"/>
               </p>
            </sp>
            <sp>
               <speaker>Κρέων</speaker>
               <p>
                  <lb/>ἕπτ᾽ ἄνδρας αὐτοῖς φασιν, ὡς ἤκουσ᾽ ἐγώ — 
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb/>τί προστετάχθαι δρᾶν; τὸ γὰρ σθένος βραχύ.
</p>
            </sp>
            <sp>
               <speaker>Κρέων</speaker>
               <p>
                  <lb/>† λόχων ἀνάσσειν † ἑπτὰ προσκεῖσθαι πύλαις.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb rend="displayNum" n="740"/>τί δῆτα δρῶμεν; ἀπορίαν γὰρ οὐ μενῶ.
</p>
            </sp>
            <sp>
               <speaker>Κρέων</speaker>
               <p>
                  <lb/>ἕπτ᾽ ἄνδρας αὐτοῖς καὶ σὺ πρὸς πύλαις ἑλοῦ.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb/>λόχων ἀνάσσειν ἢ μονοστόλου δορός;
</p>
            </sp>
            <sp>
               <speaker>Κρέων</speaker>
               <p>
                  <lb/>λόχων, προκρίνας οἵπερ ἀλκιμώτατοι.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb/>ξυνῆκ᾽: ἀμύνειν τειχέων προσαμβάσεις.
</p>
            </sp>
            <sp>
               <speaker>Κρέων</speaker>
               <p>
                  <lb rend="displayNum" n="745"/>καὶ ξυστρατήγους <add>γ᾽</add>: εἷς δ᾽ ἀνὴρ οὐ πάνθ᾽ ὁρᾷ.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb/>θάρσει προκρίνας ἢ φρενῶν εὐβουλίᾳ;
</p>
            </sp>
            <sp>
               <speaker>Κρέων</speaker>
               <p>
                  <lb/>ἀμφότερον: ἀπολειφθὲν γὰρ οὐδὲν θάτερον.
</p>
            </sp>
            <sp>
               <speaker>Ἐτεοκλῆς</speaker>
               <p>
                  <lb/>ἔσται τάδ᾽: ἐλθὼν ἑπτάπυργον ἐς πόλιν
<lb/>τάξω λοχαγοὺς πρὸς πύλαισιν, ὡς λέγεις,
<lb rend="displayNum" n="750"/>ἴσους ἴσοισι πολεμίοισιν ἀντιθείς.
<lb/>ὄνομα δ᾽ ἑκάστου διατριβὴ πολλὴ λέγειν,
<lb/>ἐχθρῶν ὑπ᾽ αὐτοῖς τείχεσιν καθημένων.
<lb/>ἀλλ᾽ εἶμ᾽, ὅπως ἂν μὴ καταργῶμεν χέρα.
<lb/>καί μοι γένοιτ᾽ ἀδελφὸν ἀντήρη λαβεῖν
<lb rend="displayNum" n="755"/>καὶ ξυσταθέντα διὰ μάχης ἑλεῖν δορί.
<lb/>
                  <del status="unremarkable">κτανεῖν θ᾽, ὃς ἦλθε πατρίδα πορθήσων ἐμήν.</del>
                  <lb/>γάμους δ᾽ ἀδελφῆς Ἀντιγόνης παιδός τε σοῦ
<lb/>Αἵμονος, ἐάν τι τῆς τύχης ἐγὼ σφαλῶ,
<lb/>σοὶ χρὴ μέλεσθαι: τὴν δόσιν δ᾽ ἐχέγγυον
<lb rend="displayNum" n="760"/>τὴν πρόσθε ποιῶ νῦν ἐπ᾽ ἐξόδοις ἐμαῖς.
<lb/>μητρὸς δ᾽ ἀδελφὸς εἶ: τί δεῖ μακρηγορεῖν;
<lb/>τρέφ᾽ ἀξίως νιν σοῦ τε τήν τ᾽ ἐμὴν χάριν.
<lb/>πατὴρ δ᾽ ἐς αὑτὸν ἀμαθίαν ὀφλισκάνει,
<lb/>ὄψιν τυφλώσας: οὐκ ἄγαν σφ᾽ ἐπῄνεσα:
<lb rend="displayNum" n="765"/>ἡμᾶς δ᾽ ἀραῖσιν, ἢν τύχῃ, κατακτενεῖ.
<lb/>
                  <milestone unit="para"/>ἓν δ᾽ ἐστὶν ἡμῖν ἀργόν, εἴ τι θέσφατον
<lb/>οἰωνόμαντις Τειρεσίας ἔχει φράσαι,
<lb/>τοῦδ᾽ ἐκπυθέσθαι ταῦτ᾽: ἐγὼ δὲ παῖδα σὸν
<lb/>Μενοικέα, σοῦ πατρὸς αὐτεπώνυμον,
<lb rend="displayNum" n="770"/>λαβόντα πέμψω δεῦρο Τειρεσίαν, Κρέον:
<lb/>σοὶ μὲν γὰρ ἡδὺς ἐς λόγους ἀφίξεται,
<lb/>ἐγὼ δὲ τέχνην μαντικὴν ἐμεμψάμην
<lb/>ἤδη πρὸς αὐτόν, ὥστε μοι μομφὰς ἔχειν.
<lb/>πόλει δὲ καὶ σοὶ ταῦτ᾽ ἐπισκήπτω, Κρέον:
<lb rend="displayNum" n="775"/>ἤνπερ κρατήσῃ τἀμά, Πολυνείκους νέκυν
<lb/>μήποτε ταφῆναι τῇδε Θηβαίᾳ χθονί,
<lb/>θνῄσκειν δὲ τὸν θάψαντα, κἂν φίλων τις ᾖ.
<lb/>
                  <del status="unremarkable">σοὶ μὲν τάδ᾽ εἶπον: προσπόλοις δ᾽ ἐμοῖς λέγω:</del>
                  <lb/>ἐκφέρετε τεύχη πάνοπλά τ᾽ ἀμφιβλήματα,
<lb rend="displayNum" n="780"/>ὡς εἰς ἀγῶνα τὸν προκείμενον δορὸς
<lb/>ὁρμώμεθ᾽ ἤδη ξὺν δίκῃ νικηφόρῳ.
<lb/>τῇ δ᾽ Εὐλαβείᾳ, χρησιμωτάτῃ θεῶν,
<lb/>προσευχόμεσθα τήνδε διασῷσαι πόλιν.
</p>
            </sp>
         </div>
         <milestone n="784" unit="card"/>
         <div type="choral" org="uniform" sample="complete" part="N">
            <div type="strophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ὦ πολύμοχθος Ἄρης, τί ποθ᾽ αἵματι
<lb rend="displayNum" n="785"/>καὶ θανάτῳ κατέχῃ Βρομίου παράμουσος ἑορταῖς;
<lb/>οὐκ ἐπὶ καλλιχόροις στεφάνοισι νεάνιδος ὥρας
<lb/>βόστρυχον ἀμπετάσας λωτοῦ κατὰ πνεύματα μέλπῃ
<lb/>μοῦσαν, ἐν ᾇ χάριτες χοροποιοί,
<lb/>ἀλλὰ σὺν ὁπλοφόροις στρατὸν Ἀργείων ἐπιπνεύσας
<lb rend="displayNum" n="790"/>αἵματι Θήβας
<lb/>κῶμον ἀναυλότατον προχορεύεις.
<lb/>οὐδ᾽ ὑπὸ θυρσομανεῖ νεβρίδων μέτα δίνᾳ,
<lb/>ἅρμασι καὶ ψαλίων τετραβάμοσι μωνυχοπώλων
<lb/>ἱππείαις ἐπὶ χεύμασι βαίνων
<lb/>Ἰσμηνοῖο θοάζεις, Ἀργείοις ἐπιπνεύσας
<lb rend="displayNum" n="795"/>Σπαρτῶν γένναν,
<lb/>ἀσπιδοφέρμονα θίασον ἐνόπλιον,
<lb/>ἀντίπαλον κατὰ λάινα τείχεα
<lb/>χαλκῷ κοσμήσας.
<lb/>ἦ δεινά τις Ἔρις θεός, ἃ τάδε
<lb/>μήσατο πήματα γᾶς βασιλεῦσιν,
<lb rend="displayNum" n="800"/>Λαβδακίδαις πολυμόχθοις.
<milestone n="801" unit="card"/>
                  </p>
               </sp>
            </div>
            <div type="antistrophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ὦ ζαθέων πετάλων πολυθηρότα-
<lb/>τον νάπος, Ἀρτέμιδος χιονοτρόφον ὄμμα Κιθαιρών,
<lb/>μήποτε τὸν θανάτῳ προτεθέντα, λόχευμ᾽ Ἰοκάστας,
<lb/>ὤφελες Οἰδιπόδαν θρέψαι, βρέφος ἔκβολον οἴκων,
<lb rend="displayNum" n="805"/>χρυσοδέτοις περόναις ἐπίσαμον:
<lb/>μηδὲ τὸ παρθένιον πτερόν, οὔρειον τέρας, ἐλθεῖν
<lb/>πένθεα γαίας
<lb/>Σφιγγὸς ἀμουσοτάταισι σὺν ᾠδαῖς,
<lb/>ἅ ποτε Καδμογενῆ τετραβάμοσι χαλαῖς
<lb/>τείχεσι χριμπτομένα φέρεν αἰθέρος εἰς ἄβατον φῶς
<lb rend="displayNum" n="810"/>γένναν, ἃν ὁ κατὰ χθονὸς Ἅιδας
<lb/>Καδμείοις ἐπιπέμπει: δυσδαίμων δ᾽ ἔρις ἄλλα
<lb/>θάλλει παίδων
<lb/>Οἰδιπόδα κατὰ δώματα καὶ πόλιν.
<lb/>οὐ γὰρ ὃ μὴ καλὸν οὔποτ᾽ ἔφυ καλόν,
<lb rend="displayNum" n="815"/>οὐδ᾽ οἱ μὴ νόμιμοι
<lb/>† παῖδες ματρὶ λόχευμα, μίασμα πατρός:
<lb/>ἣ δὲ συναίμονος ἐς λέχος ἦλθεν. †
<lb/>
                     <gap/>
                     <milestone n="818" unit="card"/>
                  </p>
               </sp>
            </div>
            <div type="epode" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ἔτεκες, ὦ Γαῖ᾽, ἔτεκές ποτε,
<lb/>βάρβαρον ὡς ἀκοὰν ἐδάην ἐδάην ποτ᾽ ἐν οἴκοις,
<lb rend="displayNum" n="820"/>τὰν ἀπὸ θηροτρόφου φοινικολόφοιο δράκοντος
<lb/>γένναν ὀδοντοφυῆ, Θήβαις κάλλιστον ὄνειδος:
<lb/>Ἁρμονίας δέ ποτ᾽ εἰς ὑμεναίους
<lb/>ἤλυθον οὐρανίδαι, φόρμιγγί τε τείχεα Θήβας
<lb/>τᾶς Ἀμφιονίας τε λύρας ὕπο πύργος ἀνέστα
<lb rend="displayNum" n="825"/>διδύμων ποταμῶν πόρον ἀμφὶ μέσον,
<lb/>Δίρκα χλοεροτρόφον ᾇ πεδίον
<lb/>πρόπαρ Ἰσμηνοῦ καταδεύει:
<lb/>Ἰώ θ᾽, ἁ κερόεσσα προμάτωρ,
<lb/>Καδμείων βασιλῆας ἐγείνατο,
<lb rend="displayNum" n="830"/>μυριάδας δ᾽ ἀγαθῶν ἑτέροις ἑτέ-
<lb/>ρας μεταμειβομένα πόλις ἅδ᾽ ἐπ᾽ ἄκροις ἕστακ᾽
<lb/>Ἀρηΐοις στεφάνοισιν.
<milestone n="834" unit="card"/>
                  </p>
               </sp>
            </div>
         </div>
         <div type="episode" org="uniform" sample="complete" part="N">
            <sp>
               <speaker>Τειρεσίας</speaker>
               <p>
                  <lb/>ἡγοῦ πάροιθε, θύγατερ: ὡς τυφλῷ ποδὶ
<lb rend="displayNum" n="835"/>ὀφθαλμὸς εἶ σύ, ναυβάταισιν ἄστρον ὥς:
<lb/>δεῦρ᾽ ἐς τὸ λευρὸν πέδον ἴχνος τιθεῖσ᾽ ἐμόν,
<lb/>πρόβαινε, μὴ σφαλῶμεν: ἀσθενὴς πατήρ:
<lb/>κλήρους τέ μοι φύλασσε παρθένῳ χερί,
<lb/>οὓς ἔλαβον οἰωνίσματ᾽ ὀρνίθων μαθὼν
<lb rend="displayNum" n="840"/>θάκοισιν ἐν ἱεροῖσιν, οὗ μαντεύομαι.
<lb/>τέκνον Μενοικεῦ, παῖ Κρέοντος, εἰπέ μοι
<lb/>πόση τις ἡ ᾽πίλοιπος ἄστεως ὁδὸς
<lb/>πρὸς πατέρα τὸν σόν: ὡς ἐμὸν κάμνει γόνυ,
<lb/>πυκνὴν δὲ βαίνων ἤλυσιν μόλις περῶ.
</p>
            </sp>
            <sp>
               <speaker>Κρέων</speaker>
               <p>
                  <lb rend="displayNum" n="845"/>θάρσει: πέλας γάρ, Τειρεσία, φίλοισι σοῖς
<lb/>ἐξώρμισαι σὸν πόδα: λαβοῦ δ᾽ αὐτοῦ, τέκνον:
<lb/>ὡς πᾶσ᾽ ἀπήνη πούς τε πρεσβύτου φιλεῖ
<lb/>χειρὸς θυραίας ἀναμένειν κουφίσματα.
</p>
            </sp>
            <sp>
               <speaker>Τειρεσίας</speaker>
               <p>
                  <lb/>εἶἑν, πάρεσμεν: τί με καλεῖς σπουδῇ, Κρέον;
</p>
            </sp>
            <sp>
               <speaker>Κρέων</speaker>
               <p>
                  <lb rend="displayNum" n="850"/>οὔπω λελήσμεθ᾽: ἀλλὰ σύλλεξαι σθένος
<lb/>καὶ πνεῦμ᾽ ἄθροισον, αἶπος ἐκβαλὼν ὁδοῦ.
</p>
            </sp>
            <sp>
               <speaker>Τειρεσίας</speaker>
               <p>
                  <lb/>κόπῳ παρεῖμαι γοῦν Ἐρεχθειδῶν ἄπο
<lb/>δεῦρ᾽ ἐκκομισθεὶς τῆς πάροιθεν ἡμέρας:
<lb/>κἀκεῖ γὰρ ἦν τις πόλεμος Εὐμόλπου δορός,
<lb rend="displayNum" n="855"/>οὗ καλλινίκους Κεκροπίδας ἔθηκ᾽ ἐγώ:
<lb/>καὶ τόνδε χρυσοῦν στέφανον, ὡς ὁρᾷς, ἔχω
<lb/>λαβὼν ἀπαρχὰς πολεμίων σκυλευμάτων.
</p>
            </sp>
            <sp>
               <speaker>Κρέων</speaker>
               <p>
                  <lb/>οἰωνὸν ἐθέμην καλλίνικα σὰ στέφη:
<lb/>ἐν γὰρ κλύδωνι κείμεθ᾽, ὥσπερ οἶσθα σύ,
<lb rend="displayNum" n="860"/>δορὸς Δαναϊδῶν, καὶ μέγας Θήβαις ἀγών.
<lb/>βασιλεὺς μὲν οὖν βέβηκε κοσμηθεὶς ὅπλοις
<lb/>ἤδη πρὸς ἀλκὴν Ἐτεοκλῆς Μυκηνίδα:
<lb/>ἐμοὶ δ᾽ ἐπέσταλκ᾽ ἐκμαθεῖν σέθεν πάρα,
<lb/>τί δρῶντες ἂν μάλιστα σώσαιμεν πόλιν.
<milestone n="865" unit="card"/>
               </p>
            </sp>
            <sp>
               <speaker>Τειρεσίας</speaker>
               <p>
                  <lb rend="displayNum" n="865"/>Ἐτεοκλέους μὲν οὕνεκ᾽ ἂν κλῄσας στόμα
<lb/>χρησμοὺς ἐπέσχον: σοὶ δ᾽, ἐπεὶ χρῄζεις μαθεῖν,
<lb/>λέξω. νοσεῖ γὰρ ἥδε γῆ πάλαι, Κρέον,
<lb/>ἐξ οὗ ᾽τεκνώθη Λάιος βίᾳ θεῶν
<lb/>πόσιν τ᾽ ἔφυσε μητρὶ μέλεον Οἰδίπουν:
<lb rend="displayNum" n="870"/>αἵ θ᾽ αἱματωποὶ δεργμάτων διαφθοραὶ
<lb/>θεῶν σόφισμα κἀπίδειξις Ἑλλάδι.
<lb/>ἃ συγκαλύψαι παῖδες Οἰδίπου χρόνῳ
<lb/>χρῄζοντες, ὡς δὴ θεοὺς ὑπεκδραμούμενοι,
<lb/>ἥμαρτον ἀμαθῶς: οὔτε γὰρ γέρα πατρὶ
<lb rend="displayNum" n="875"/>οὔτ᾽ ἔξοδον διδόντες, ἄνδρα δυστυχῆ
<lb/>ἐξηγρίωσαν: ἐκ δ᾽ ἔπνευσ᾽ αὐτοῖς ἀρὰς
<lb/>δεινάς, νοσῶν τε καὶ πρὸς ἠτιμασμένος.
<lb/>ἁγὼ τί <add>οὐ</add> δρῶν, ποῖα δ᾽ οὐ λέγων ἔπη
<lb/>ἐς ἔχθος ἦλθον παισὶ τοῖσιν Οἰδίπου;
<lb rend="displayNum" n="880"/>ἐγγὺς δὲ θάνατος αὐτόχειρ αὐτοῖς, Κρέον:
<lb/>πολλοὶ δὲ νεκροὶ περὶ νεκροῖς πεπτωκότες
<lb/>Ἀργεῖα καὶ Καδμεῖα μείξαντες βέλη
<lb/>πικροὺς γόους δώσουσι Θηβαίᾳ χθονί.
<lb/>σύ τ᾽ ὦ τάλαινα συγκατασκάπτῃ πόλι,
<lb rend="displayNum" n="885"/>εἰ μὴ λόγοισι τοῖς ἐμοῖς τὶς πείσεται.
<lb/>ἐκεῖνο μὲν γὰρ πρῶτον ἦν, τῶν Οἰδίπου
<lb/>μηδένα πολίτην μηδ᾽ ἄνακτ᾽ εἶναι χθονός,
<lb/>ὡς δαιμονῶντας κἀνατρέψοντας πόλιν.
<lb/>ἐπεὶ δὲ κρεῖσσον τὸ κακόν ἐστι τἀγαθοῦ,
<lb rend="displayNum" n="890"/>μί᾽ ἔστιν ἄλλη μηχανὴ σωτηρίας.
<lb/>ἀλλ᾽ — οὐ γὰρ εἰπεῖν οὔτ᾽ ἐμοὶ τόδ᾽ ἀσφαλὲς
<lb/>πικρόν τε τοῖσι τὴν τύχην κεκτημένοις
<lb/>πόλει παρασχεῖν φάρμακον σωτηρίας — 
<lb/>ἄπειμι. χαίρεθ᾽: εἷς γὰρ ὢν πολλῶν μέτα
<lb rend="displayNum" n="895"/>τὸ μέλλον, εἰ χρή, πείσομαι: τί γὰρ πάθω;
</p>
            </sp>
            <sp>
               <speaker>Κρέων</speaker>
               <p>
                  <lb/>ἐπίσχες αὐτοῦ, πρέσβυ.
</p>
            </sp>
            <sp>
               <speaker>Τειρεσίας</speaker>
               <p>
μὴ ᾽πιλαμβάνου.
</p>
            </sp>
            <sp>
               <speaker>Κρέων</speaker>
               <p>
                  <lb/>μεῖνον, τί φεύγεις;
</p>
            </sp>
            <sp>
               <speaker>Τειρεσίας</speaker>
               <p>
ἡ τύχη σ᾽, ἀλλ᾽ οὐκ ἐγώ.
</p>
            </sp>
            <sp>
               <speaker>Κρέων</speaker>
               <p>
                  <lb/>φράσον πολίταις καὶ πόλει σωτηρίαν.
</p>
            </sp>
            <sp>
               <speaker>Τειρεσίας</speaker>
               <p>
                  <lb/>βούλῃ σὺ μέντοι κοὐχὶ βουλήσῃ τάχα.
</p>
            </sp>
            <sp>
               <speaker>Κρέων</speaker>
               <p>
                  <lb rend="displayNum" n="900"/>καὶ πῶς πατρῴαν γαῖαν οὐ σῷσαι θέλω;
</p>
            </sp>
            <sp>
               <speaker>Τειρεσίας</speaker>
               <p>
                  <lb/>θέλεις ἀκοῦσαι δῆτα καὶ σπουδὴν ἔχεις;
</p>
            </sp>
            <sp>
               <speaker>Κρέων</speaker>
               <p>
                  <lb/>ἐς γὰρ τί μᾶλλον δεῖ προθυμίαν ἔχειν;
</p>
            </sp>
            <sp>
               <speaker>Τειρεσίας</speaker>
               <p>
                  <lb/>κλύοις ἂν ἤδη τῶν ἐμῶν θεσπισμάτων.
<lb/>πρῶτον δ᾽ ἐκεῖνο βούλομαι σαφῶς μαθεῖν,
<lb rend="displayNum" n="905"/>ποῦ ᾽στιν Μενοικεύς, ὅς με δεῦρ᾽ ἐπήγαγεν;
</p>
            </sp>
            <sp>
               <speaker>Κρέων</speaker>
               <p>
                  <lb/>ὅδ᾽ οὐ μακρὰν ἄπεστι, πλησίον δὲ σοῦ.
</p>
            </sp>
            <sp>
               <speaker>Τειρεσίας</speaker>
               <p>
                  <lb/>ἀπελθέτω νυν θεσφάτων ἐμῶν ἑκάς.
</p>
            </sp>
            <sp>
               <speaker>Κρέων</speaker>
               <p>
                  <lb/>ἐμὸς πεφυκὼς παῖς ἃ δεῖ σιγήσεται.
</p>
            </sp>
            <sp>
               <speaker>Τειρεσίας</speaker>
               <p>
                  <lb/>βούλῃ παρόντος δῆτά σοι τούτου φράσω;
</p>
            </sp>
            <sp>
               <speaker>Κρέων</speaker>
               <p>
                  <lb rend="displayNum" n="910"/>κλύων γὰρ ἂν τέρποιτο τῆς σωτηρίας.
<milestone n="911" unit="card"/>
               </p>
            </sp>
            <sp>
               <speaker>Τειρεσίας</speaker>
               <p>
                  <lb/>ἄκουε δή νυν θεσφάτων ἐμῶν ὁδόν:
<lb/>
                  <del status="unremarkable">ἃ δρῶντες ἂν σώσαιτε Καδμείων πόλιν</del>
                  <lb/>σφάξαι Μενοικέα τόνδε δεῖ σ᾽ ὑπὲρ πάτρας,
<lb/>σὸν παῖδ᾽, ἐπειδὴ τὴν τύχην αὐτὸς καλεῖς.
</p>
            </sp>
            <sp>
               <speaker>Κρέων</speaker>
               <p>
                  <lb rend="displayNum" n="915"/>τί φῄς; τίν᾽ εἶπας τόνδε μῦθον, ὦ γέρον;
</p>
            </sp>
            <sp>
               <speaker>Τειρεσίας</speaker>
               <p>
                  <lb/>ἅπερ πέφυκε, ταῦτα κἀνάγκη σὲ δρᾶν.
</p>
            </sp>
            <sp>
               <speaker>Κρέων</speaker>
               <p>
                  <lb/>ὦ πολλὰ λέξας ἐν βραχεῖ χρόνῳ κακά.
</p>
            </sp>
            <sp>
               <speaker>Τειρεσίας</speaker>
               <p>
                  <lb/>σοί γ᾽, ἀλλὰ πατρίδι μεγάλα καὶ σωτήρια.
</p>
            </sp>
            <sp>
               <speaker>Κρέων</speaker>
               <p>
                  <lb/>οὐκ ἔκλυον, οὐκ ἤκουσα: χαιρέτω πόλις.
</p>
            </sp>
            <sp>
               <speaker>Τειρεσίας</speaker>
               <p>
                  <lb rend="displayNum" n="920"/>ἁνὴρ ὅδ᾽ οὐκέθ᾽ αὑτός: ἐκνεύει πάλιν.
</p>
            </sp>
            <sp>
               <speaker>Κρέων</speaker>
               <p>
                  <lb/>χαίρων ἴθ᾽: οὐ γὰρ σῶν με δεῖ μαντευμάτων.
</p>
            </sp>
            <sp>
               <speaker>Τειρεσίας</speaker>
               <p>
                  <lb/>ἀπόλωλεν ἡ ἀλήθει᾽, ἐπεὶ σὺ δυστυχεῖς;
</p>
            </sp>
            <sp>
               <speaker>Κρέων</speaker>
               <p>
                  <lb/>ὦ πρός σε γονάτων καὶ γερασμίου τριχὸς — 
</p>
            </sp>
            <sp>
               <speaker>Τειρεσίας</speaker>
               <p>
                  <lb/>τί προσπίτνεις με; δυσφύλακτ᾽ αἰτῇ κακά.
</p>
            </sp>
            <sp>
               <speaker>Κρέων</speaker>
               <p>
                  <lb rend="displayNum" n="925"/>σίγα: πόλει δὲ τούσδε μὴ λέξῃς λόγους.
</p>
            </sp>
            <sp>
               <speaker>Τειρεσίας</speaker>
               <p>
                  <lb/>ἀδικεῖν κελεύεις μ᾽: οὐ σιωπήσαιμεν ἄν.
</p>
            </sp>
            <sp>
               <speaker>Κρέων</speaker>
               <p>
                  <lb/>τί δή με δράσεις; παῖδά μου κατακτενεῖς;
</p>
            </sp>
            <sp>
               <speaker>Τειρεσίας</speaker>
               <p>
                  <lb/>ἄλλοις μελήσει ταῦτ᾽, ἐμοὶ δ᾽ εἰρήσεται.
</p>
            </sp>
            <sp>
               <speaker>Κρέων</speaker>
               <p>
                  <lb/>ἐκ τοῦ δ᾽ ἐμοὶ τόδ᾽ ἦλθε καὶ τέκνῳ κακόν;
</p>
            </sp>
            <sp>
               <speaker>Τειρεσίας</speaker>
               <p>
                  <lb rend="displayNum" n="930"/>ὀρθῶς μ᾽ ἐρωτᾷς κεἰς ἀγῶν᾽ ἔρχῃ λόγων.
<lb/>δεῖ τόνδε θαλάμαις, οὗ δράκων ὁ γηγενὴς
<lb/>ἐγένετο Δίρκης ναμάτων ἐπίσκοπος,
<lb/>σφαγέντα φόνιον αἷμα γῇ δοῦναι χοὰς
<lb/>Κάδμου, παλαιῶν Ἄρεος ἐκ μηνιμάτων,
<lb rend="displayNum" n="935"/>ὃς γηγενεῖ δράκοντι τιμωρεῖ φόνον.
<lb/>καὶ ταῦτα δρῶντες σύμμαχον κτήσεσθ᾽ Ἄρη.
<lb/>χθὼν δ᾽ ἀντὶ καρποῦ καρπὸν ἀντί θ᾽ αἵματος
<lb/>αἷμ᾽ ἢν λάβῃ βρότειον, ἕξετ᾽ εὐμενῆ
<lb/>γῆν, ἥ ποθ᾽ ἡμῖν χρυσοπήληκα στάχυν
<lb rend="displayNum" n="940"/>σπαρτῶν ἀνῆκεν: ἐκ γένους δὲ δεῖ θανεῖν
<lb/>τοῦδ᾽, ὃς δράκοντος γένυος ἐκπέφυκε παῖς.
<lb/>
                  <milestone unit="para"/>σὺ δ᾽ ἐνθάδ᾽ ἡμῖν λοιπὸς εἶ σπαρτῶν γένους
<lb/>ἀκέραιος, ἔκ τε μητρὸς ἀρσένων τ᾽ ἄπο,
<lb/>οἱ σοί τε παῖδες. Αἵμονος μὲν οὖν γάμοι
<lb rend="displayNum" n="945"/>σφαγὰς ἀπείργουσ᾽. οὐ γάρ ἐστιν ᾔθεος:
<lb/>κεἰ μὴ γὰρ εὐνῆς ἥψατ᾽, ἀλλ᾽ ἔχει λέχος.
<lb/>οὗτος δὲ πῶλος τῇδ᾽ ἀνειμένος πόλει
<lb/>θανὼν πατρῴαν γαῖαν ἐκσώσειεν ἄν.
<lb/>πικρὸν δ᾽ Ἀδράστῳ νόστον Ἀργείοισί τε
<lb rend="displayNum" n="950"/>θήσει, μέλαιναν κῆρ᾽ ἐπ᾽ ὄμμασιν βαλών,
<lb/>κλεινάς τε Θήβας. τοῖνδ᾽ ἑλοῦ δυοῖν πότμοιν
<lb/>τὸν ἕτερον: ἢ γὰρ παῖδα σῷσον ἢ πόλιν.
<lb/>
                  <milestone unit="para"/>τὰ μὲν παρ᾽ ἡμῶν πάντ᾽ ἔχεις: ἡγοῦ, τέκνον,
<lb/>πρὸς οἶκον. ὅστις δ᾽ ἐμπύρῳ χρῆται τέχνῃ,
<lb rend="displayNum" n="955"/>μάταιος: ἢν μὲν ἐχθρὰ σημήνας τύχῃ,
<lb/>πικρὸς καθέστηχ᾽ οἷς ἂν οἰωνοσκοπῇ:
<lb/>ψευδῆ δ᾽ ὑπ᾽ οἴκτου τοῖσι χρωμένοις λέγων
<lb/>ἀδικεῖ τὰ τῶν θεῶν. Φοῖβον ἀνθρώποις μόνον
<lb/>χρῆν θεσπιῳδεῖν, ὃς δέδοικεν οὐδένα.
<milestone n="960" unit="card"/>
               </p>
            </sp>
            <sp>
               <speaker>Χορός</speaker>
               <p>
                  <lb rend="displayNum" n="960"/>Κρέον, τί σιγᾷς γῆρυν ἄφθογγον σχάσας;
<lb/>κἀμοὶ γὰρ οὐδὲν ἧσσον ἔκπληξις πάρα.
</p>
            </sp>
            <sp>
               <speaker>Κρέων</speaker>
               <p>
                  <lb/>τί δ᾽ ἄν τις εἴποι; δῆλον οἵ γ᾽ ἐμοὶ λόγοι.
<lb/>ἐγὼ γὰρ οὔποτ᾽ ἐς τόδ᾽ εἶμι συμφορᾶς,
<lb/>ὥστε σφαγέντα παῖδα προσθεῖναι πόλει.
<lb rend="displayNum" n="965"/>πᾶσιν γὰρ ἀνθρώποισι φιλότεκνος βίος,
<lb/>οὐδ᾽ ἂν τὸν αὑτοῦ παῖδά τις δοίη κτανεῖν.
<lb/>μή μ᾽ εὐλογείτω τἀμά τις κτείνων τέκνα.
<lb/>αὐτὸς δ᾽ — ἐν ὡραίῳ γὰρ ἕσταμεν βίου — 
<lb/>θνῄσκειν ἕτοιμος πατρίδος ἐκλυτήριον.
<lb rend="displayNum" n="970"/>
                  <milestone unit="para"/>ἀλλ᾽ εἶα, τέκνον, πρὶν μαθεῖν πᾶσαν πόλιν,
<lb/>ἀκόλαστ᾽ ἐάσας μάντεων θεσπίσματα,
<lb/>φεῦγ᾽ ὡς τάχιστα τῆσδ᾽ ἀπαλλαχθεὶς χθονός:
<lb/>λέξει γὰρ ἀρχαῖς καὶ στρατηλάταις τάδε,
<lb/>
                  <del status="unremarkable">πύλας ἐφ᾽ ἑπτὰ καὶ λοχαγέτας μολών:</del>
                  <lb rend="displayNum" n="975"/>κἂν μὲν φθάσωμεν, ἔστι σοι σωτηρία:
<lb/>ἢν δ᾽ ὑστερήσῃς, οἰχόμεσθα, κατθανῇ.
</p>
            </sp>
            <sp>
               <speaker>Μενοικεύς</speaker>
               <p>
                  <lb/>ποῖ δῆτα φεύγω; τίνα πόλιν; τίνα ξένων;
</p>
            </sp>
            <sp>
               <speaker>Κρέων</speaker>
               <p>
                  <lb/>ὅπου χθονὸς τῆσδ᾽ ἐκποδὼν μάλιστ᾽ ἔσῃ.
</p>
            </sp>
            <sp>
               <speaker>Μενοικεύς</speaker>
               <p>
                  <lb/>οὐκοῦν σὲ φράζειν εἰκός, ἐκπονεῖν δ᾽ ἐμέ.
</p>
            </sp>
            <sp>
               <speaker>Κρέων</speaker>
               <p>
                  <lb rend="displayNum" n="980"/>Δελφοὺς περάσας — 
</p>
            </sp>
            <sp>
               <speaker>Μενοικεύς</speaker>
               <p>
ποῖ με χρή, πάτερ, μολεῖν;
</p>
            </sp>
            <sp>
               <speaker>Κρέων</speaker>
               <p>
                  <lb/>Αἰτωλίδ᾽ ἐς γῆν.
</p>
            </sp>
            <sp>
               <speaker>Μενοικεύς</speaker>
               <p>
ἐκ δὲ τῆσδε ποῖ περῶ;
</p>
            </sp>
            <sp>
               <speaker>Κρέων</speaker>
               <p>
                  <lb/>Θεσπρωτὸν οὖδας.
</p>
            </sp>
            <sp>
               <speaker>Μενοικεύς</speaker>
               <p>
σεμνὰ Δωδώνης βάθρα;
</p>
            </sp>
            <sp>
               <speaker>Κρέων</speaker>
               <p>
                  <lb/>ἔγνως.
</p>
            </sp>
            <sp>
               <speaker>Μενοικεύς</speaker>
               <p>
τί δὴ τόδ᾽ ἔρυμά μοι γενήσεται;
</p>
            </sp>
            <sp>
               <speaker>Κρέων</speaker>
               <p>
                  <lb/>πόμπιμος ὁ δαίμων.
</p>
            </sp>
            <sp>
               <speaker>Μενοικεύς</speaker>
               <p>
χρημάτων δὲ τίς πόρος;
</p>
            </sp>
            <sp>
               <speaker>Κρέων</speaker>
               <p>
                  <lb rend="displayNum" n="985"/>ἐγὼ πορεύσω χρυσόν.
</p>
            </sp>
            <sp n="*menoikeu/s">
               <speaker>Μενοικεύς</speaker>
               <p>
εὖ λέγεις, πάτερ.
<lb/>χώρει νυν: ὡς σὴν πρὸς κασιγνήτην μολών,
<lb/>ἧς πρῶτα μαστὸν εἵλκυσ᾽, Ἰοκάστην λέγω,
<lb/>μητρὸς στερηθεὶς ὀρφανός τ᾽ ἀποζυγείς — 
<lb/>
                  <del status="unremarkable">προσηγορήσων εἶμι καὶ σῴσων βίον.</del>
                  <lb rend="displayNum" n="990"/>ἀλλ᾽ εἶα, χώρει: μὴ τὸ σὸν κωλυέτω. — 
<milestone n="991" unit="card"/>
                  <lb/>
                  <milestone unit="para"/>γυναῖκες, ὡς εὖ πατρὸς ἐξεῖλον φόβον,
<lb/>κλέψας λόγοισιν, ὥσθ᾽ ἃ βούλομαι τυχεῖν:
<lb/>ὅς μ᾽ ἐκκομίζει, πόλιν ἀποστερῶν τύχης,
<lb/>καὶ δειλίᾳ δίδωσι. καὶ συγγνωστὰ μὲν
<lb rend="displayNum" n="995"/>γέροντι, τοὐμὸν δ᾽ οὐχὶ συγγνώμην ἔχει,
<lb/>προδότην γενέσθαι πατρίδος ἥ μ᾽ ἐγείνατο.
<lb/>ὡς οὖν ἂν εἰδῆτ᾽, εἶμι καὶ σῴσω πόλιν
<lb/>ψυχήν τε δώσω τῆσδ᾽ ὑπερθανεῖν χθονός.
<lb/>αἰσχρὸν γάρ: οἱ μὲν θεσφάτων ἐλεύθεροι
<lb rend="displayNum" n="1000"/>κοὐκ εἰς ἀνάγκην δαιμόνων ἀφιγμένοι
<lb/>στάντες παρ᾽ ἀσπίδ᾽ οὐκ ὀκνήσουσιν θανεῖν,
<lb/>πύργων πάροιθε μαχόμενοι πάτρας ὕπερ:
<lb/>ἐγὼ δέ, πατέρα καὶ κασίγνητον προδοὺς
<lb/>πόλιν τ᾽ ἐμαυτοῦ, δειλὸς ὣς ἔξω χθονὸς
<lb rend="displayNum" n="1005"/>ἄπειμ᾽: ὅπου δ᾽ ἂν ζῶ, κακὸς φανήσομαι.
<lb/>
                  <milestone unit="para"/>μὰ τὸν μετ᾽ ἄστρων Ζῆν᾽ Ἄρη τε φοίνιον,
<lb/>ὃς τοὺς ὑπερτείλαντας ἐκ γαίας ποτὲ
<lb/>Σπαρτοὺς ἄνακτας τῆσδε γῆς ἱδρύσατο.
<lb/>ἀλλ᾽ εἶμι καὶ στὰς ἐξ ἐπάλξεων ἄκρων
<lb rend="displayNum" n="1010"/>σφάξας ἐμαυτὸν σηκὸν ἐς μελαμβαθῆ
<lb/>δράκοντος, ἔνθ᾽ ὁ μάντις ἐξηγήσατο,
<lb/>ἐλευθερώσω γαῖαν: εἴρηται λόγος.
<lb/>στείχω δέ, θανάτου δῶρον οὐκ αἰσχρὸν πόλει
<lb/>δώσων, νόσου δὲ τήνδ᾽ ἀπαλλάξω χθόνα.
<lb rend="displayNum" n="1015"/>εἰ γὰρ λαβὼν ἕκαστος ὅ τι δύναιτό τις
<lb/>χρηστὸν διέλθοι τοῦτο κἀς κοινὸν φέροι
<lb/>πατρίδι, κακῶν ἂν αἱ πόλεις ἐλασσόνων
<lb/>πειρώμεναι τὸ λοιπὸν εὐτυχοῖεν ἄν.
</p>
            </sp>
         </div>
         <milestone n="1019" unit="card"/>
         <div type="choral" org="uniform" sample="complete" part="N">
            <div type="strophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ἔβας ἔβας,
<lb/>ὦ πτεροῦσσα, γᾶς λόχευμα
<lb rend="displayNum" n="1020"/>νερτέρου τ᾽ Ἐχίδνας,
<lb/>Καδμείων ἁρπαγά,
<lb/>πολύφθορος πολύστονος
<lb/>μειξοπάρθενος,
<lb/>δάιον τέρας,
<lb/>φοιτάσι πτεροῖς
<lb rend="displayNum" n="1025"/>χαλαῖσί τ᾽ ὠμοσίτοις:
<lb/>Διρκαίων ἅ ποτ᾽ ἐκ
<lb/>τόπων νέους πεδαίρουσ᾽
<lb/>ἄλυρον ἀμφὶ μοῦσαν
<lb/>ὀλομέναν τ᾽ Ἐρινὺν
<lb rend="displayNum" n="1030"/>ἔφερες ἔφερες ἄχεα πατρίδι
<lb/>φόνια: φόνιος ἐκ θεῶν
<lb/>ὃς τάδ᾽ ἦν ὁ πράξας.
<lb/>ἰάλεμοι δὲ ματέρων,
<lb/>ἰάλεμοι δὲ παρθένων
<lb rend="displayNum" n="1035"/>ἐστέναζον οἴκοις:
<lb/>ἰηιήιον βοάν,
<lb/>ἰηιήιον μέλος,
<lb/>ἄλλος ἄλλ᾽ ἐπωτότυζε
<lb/>διαδοχαῖς ἀνὰ πτόλιν.
<lb/>βροντᾷ δὲ στεναγμὸς
<lb rend="displayNum" n="1040"/>ἀχά τ᾽ ἦν ὅμοιος,
<lb/>ὁπότε πόλεος ἀφανίσειεν
<lb/>ἁ πτεροῦσσα παρθένος τιν᾽ ἀνδρῶν.
<milestone n="1043" unit="card"/>
                  </p>
               </sp>
            </div>
            <div type="antistrophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>χρόνῳ δ᾽ ἔβα
<lb/>Πυθίαις ἀποστολαῖσιν
<lb/>Οἰδίπους ὁ τλάμων
<lb rend="displayNum" n="1045"/>Θηβαίαν τάνδε γᾶν
<lb/>τότ᾽ ἀσμένοις, πάλιν δ᾽ ἄχη:
<lb/>ματρὶ γὰρ γάμους
<lb/>δυσγάμους τάλας
<lb/>καλλίνικος ὢν
<lb/>αἰνιγμάτων συνάπτει,
<lb rend="displayNum" n="1050"/>μιαίνει δὲ πτόλιν:
<lb/>δι᾽ αἱμάτων δ᾽ ἀμείβει
<lb/>μυσαρὸν εἰς ἀγῶνα
<lb/>καταβαλὼν ἀραῖσι
<lb/>τέκεα μέλεος. ἀγάμεθ᾽ ἀγάμεθ᾽,
<lb rend="displayNum" n="1055"/>ὃς ἐπὶ θάνατον οἴχεται
<lb/>γᾶς ὑπὲρ πατρῴας,
<lb/>Κρέοντι μὲν λιπὼν γόους,
<lb/>τὰ δ᾽ ἑπτάπυργα κλῇθρα γᾶς
<lb/>καλλίνικα θήσων.
<lb rend="displayNum" n="1060"/>γενοίμεθ᾽ ὧδε ματέρες
<lb/>γενοίμεθ᾽ εὔτεκνοι, φίλα
<lb/>Παλλάς, ἃ δράκοντος αἷμα
<lb/>λιθόβολον κατειργάσω,
<lb/>Καδμείαν μέριμναν
<lb/>ὁρμήσασ᾽ ἐπ᾽ ἔργον,
<lb rend="displayNum" n="1065"/>ὅθεν ἐπέσυτο τάνδε γαῖαν
<lb/>ἁρπαγαῖσι δαιμόνων τις ἄτα.</p>
               </sp>
            </div>
         </div>
         <milestone n="1067" unit="card"/>
         <div type="episode" org="uniform" sample="complete" part="N">
            <sp>
               <speaker>Ἄγγελος</speaker>
               <p>
                  <lb/>ὠή, τίς ἐν πύλαισι δωμάτων κυρεῖ;
<lb/>ἀνοίγετ᾽: ἐκπορεύετ᾽ Ἰοκάστην δόμων.
<lb/>ὠὴ μάλ᾽ αὖθις: διὰ μακροῦ μέν, ἀλλ᾽ ὅμως
<lb rend="displayNum" n="1070"/>ἔξελθ᾽, ἄκουσον, Οἰδίπου κλεινὴ δάμαρ,
<lb/>λήξασ᾽ ὀδυρμῶν πενθίμων τε δακρύων.
</p>
            </sp>
            <sp>
               <speaker>Ἰοκάστη</speaker>
               <p>
                  <lb/>ὦ φίλτατ᾽, οὔ που ξυμφορὰν ἥκεις φέρων
<lb/>Ἐτεοκλέους θανόντος, οὗ παρ᾽ ἀσπίδα
<lb/>βέβηκας αἰεὶ πολεμίων εἴργων βέλη;
<lb rend="displayNum" n="1075"/>
                  <del status="unremarkable">τί μοί ποθ᾽ ἥκεις καινὸν ἀγγελῶν ἔπος;</del>
                  <lb/>τέθνηκεν ἢ ζῇ παῖς ἐμός; σήμαινέ μοι.
</p>
            </sp>
            <sp>
               <speaker>Ἄγγελος</speaker>
               <p>
                  <lb/>ζῇ, μὴ τρέσῃς τόδ᾽, ὥς <add>σ᾽</add> ἀπαλλάξω φόβου.
</p>
            </sp>
            <sp>
               <speaker>Ἰοκάστη</speaker>
               <p>
                  <lb/>τί δ᾽; ἑπτάπυργοι πῶς ἔχουσι περιβολαί;
</p>
            </sp>
            <sp>
               <speaker>Ἄγγελος</speaker>
               <p>
                  <lb/>ἑστᾶσ᾽ ἄθραυστοι, κοὐκ ἀνήρπασται πόλις.
</p>
            </sp>
            <sp>
               <speaker>Ἰοκάστη</speaker>
               <p>
                  <lb rend="displayNum" n="1080"/>ἦλθον δὲ πρὸς κίνδυνον Ἀργείου δορός;
</p>
            </sp>
            <sp>
               <speaker>Ἄγγελος</speaker>
               <p>
                  <lb/>ἀκμήν γ᾽ ἐπ᾽ αὐτήν: ἀλλ᾽ ὁ Καδμείων Ἄρης
<lb/>κρείσσων κατέστη τοῦ Μυκηναίου δορός.
</p>
            </sp>
            <sp>
               <speaker>Ἰοκάστη</speaker>
               <p>
                  <lb/>ἓν εἰπὲ πρὸς θεῶν, εἴ τι Πολυνείκους πέρι
<lb/>οἶσθ᾽: ὡς μέλει μοι καὶ τόδ᾽, εἰ λεύσσει φάος.
</p>
            </sp>
            <sp>
               <speaker>Ἄγγελος</speaker>
               <p>
                  <lb rend="displayNum" n="1085"/>ζῇ σοι ξυνωρὶς ἐς τόδ᾽ ἡμέρας τέκνων.
</p>
            </sp>
            <sp>
               <speaker>Ἰοκάστη</speaker>
               <p>
                  <lb/>εὐδαιμονοίης. πῶς γὰρ Ἀργείων δόρυ
<lb/>πυλῶν ἀπεστήσασθε πυργηρούμενοι;
<lb/>λέξον, γέροντα τυφλὸν ὡς κατὰ στέγας
<lb/>ἐλθοῦσα τέρψω, τῆσδε γῆς σεσῳσμένης.
</p>
            </sp>
            <sp n="*)/aggelos">
               <speaker>Ἄγγελος</speaker>
               <p>
                  <lb rend="displayNum" n="1090"/>ἐπεὶ Κρέοντος παῖς ὁ γῆς ὑπερθανὼν
<lb/>πύργων ἐπ᾽ ἄκρων στὰς μελάνδετον ξίφος
<lb/>λαιμῶν διῆκε τῇδε γῇ σωτήριον,
<lb/>λόχους ἔνειμεν ἑπτὰ καὶ λοχαγέτας
<lb/>πύλας ἐφ᾽ ἑπτά, φύλακας Ἀργείου δορός,
<lb rend="displayNum" n="1095"/>σὸς παῖς, ἐφέδρους <add>δ᾽</add> ἱππότας μὲν ἱππόταις
<lb/>ἔταξ᾽, ὁπλίτας δ᾽ ἀσπιδηφόροις ἔπι,
<lb/>ὡς τῷ νοσοῦντι τειχέων εἴη δορὸς
<lb/>ἀλκὴ δι᾽ ὀλίγου. περγάμων δ᾽ ἀπ᾽ ὀρθίων
<lb/>λεύκασπιν εἰσορῶμεν Ἀργείων στρατὸν
<lb rend="displayNum" n="1100"/>Τευμησὸν ἐκλιπόντα, καὶ τάφρου πέλας
<lb/>δρόμῳ ξυνῆψαν ἄστυ Καδμείας χθονός.
<lb/>παιὰν δὲ καὶ σάλπιγγες ἐκελάδουν ὁμοῦ
<lb/>ἐκεῖθεν ἔκ τε τειχέων ἡμῶν πάρα.
<milestone n="1104" unit="card"/>
                  <lb/>
                  <milestone unit="para"/>καὶ πρῶτα μὲν προσῆγε Νηίταις πύλαις
<lb rend="displayNum" n="1105"/>λόχον πυκναῖσιν ἀσπίσιν πεφρικότα
<lb/>ὁ τῆς κυναγοῦ Παρθενοπαῖος ἔκγονος,
<lb/>ἐπίσημ᾽ ἔχων οἰκεῖον ἐν μέσῳ σάκει,
<lb/>ἑκηβόλοις τόξοισιν Ἀταλάντην κάπρον
<lb/>χειρουμένην Αἰτωλόν. ἐς δὲ Προιτίδας
<lb rend="displayNum" n="1110"/>πύλας ἐχώρει σφάγι᾽ ἔχων ἐφ᾽ ἅρματι
<lb/>ὁ μάντις Ἀμφιάραος, οὐ σημεῖ᾽ ἔχων
<lb/>ὑβρισμέν᾽, ἀλλὰ σωφρόνως ἄσημ᾽ ὅπλα.
<lb/>
                  <milestone unit="para"/>Ὠγύγια δ᾽ ἐς πυλώμαθ᾽ Ἱππομέδων ἄναξ
<lb/>ἔστειχ᾽ ἔχων σημεῖον ἐν μέσῳ σάκει
<lb rend="displayNum" n="1115"/>στικτοῖς Πανόπτην ὄμμασιν δεδορκότα,
<lb/>τὰ μὲν σὺν ἄστρων ἐπιτολαῖσιν ὄμματα
<lb/>βλέποντα, τὰ δὲ κρύπτοντα δυνόντων μέτα,
<lb/>ὡς ὕστερον θανόντος εἰσορᾶν παρῆν.
<lb/>
                  <milestone unit="para"/>Ὁμολωίσιν δὲ τάξιν εἶχε πρὸς πύλαις
<lb rend="displayNum" n="1120"/>Τυδεύς, λέοντος δέρος ἔχων ἐπ᾽ ἀσπίδι
<lb/>χαίτῃ πεφρικός: δεξιᾷ δὲ λαμπάδα
<lb/>Τιτὰν Προμηθεὺς ἔφερεν ὡς πρήσων πόλιν.
<lb/>
                  <milestone unit="para"/>ὁ σὸς δὲ Κρηναίαισι Πολυνείκης πύλαις
<lb/>Ἄρη προσῆγε: Ποτνιάδες δ᾽ ἐπ᾽ ἀσπίδι
<lb rend="displayNum" n="1125"/>ἐπίσημα πῶλοι δρομάδες ἐσκίρτων φόβῳ,
<lb/>εὖ πως στρόφιγξιν ἔνδοθεν κυκλούμεναι
<lb/>πόρπαχ᾽ ὑπ᾽ αὐτόν, ὥστε μαίνεσθαι δοκεῖν.
<lb/>
                  <milestone unit="para"/>ὁ δ᾽ οὐκ ἔλασσον Ἄρεος ἐς μάχην φρονῶν
<lb/>Καπανεὺς προσῆγε λόχον ἐπ᾽ Ἠλέκτραις πύλαις:
<lb rend="displayNum" n="1130"/>σιδηρονώτοις δ᾽ ἀσπίδος τύποις ἐπῆν
<lb/>γίγας ἐπ᾽ ὤμοις γηγενὴς ὅλην πόλιν
<lb/>φέρων μοχλοῖσιν ἐξανασπάσας βάθρων,
<lb/>ὑπόνοιαν ἡμῖν οἷα πείσεται πόλις.
<lb/>
                  <milestone unit="para"/>ταῖς δ᾽ ἑβδόμαις Ἄδραστος ἐν πύλαισιν ἦν,
<lb rend="displayNum" n="1135"/>ἑκατὸν ἐχίδναις ἀσπίδ᾽ ἐκπληρῶν γραφῇ,
<lb/>
                  <del status="unremarkable">ὕδρας ἔχων λαιοῖσιν ἐν βραχίοσιν</del>
                  <lb/>Ἀργεῖον αὔχημ᾽: ἐκ δὲ τειχέων μέσων
<lb/>δράκοντες ἔφερον τέκνα Καδμείων γνάθοις.
<lb/>παρῆν δ᾽ ἑκάστου τῶνδέ μοι θεάματα
<lb rend="displayNum" n="1140"/>ξύνθημα παρφέροντι ποιμέσιν λόχων.
<lb/>
                  <milestone unit="para"/>καὶ πρῶτα μὲν τόξοισι καὶ μεσαγκύλοις
<lb/>ἐμαρνάμεσθα σφενδόναις θ᾽ ἑκηβόλοις
<lb/>πετρῶν τ᾽ ἀραγμοῖς: ὡς δ᾽ ἐνικῶμεν μάχῃ,
<lb/>ἔκλαγξε Τυδεὺς καὶ σὸς ἐξαίφνης γόνος:
<lb rend="displayNum" n="1145"/>ὦ τέκνα Δαναῶν, πρὶν κατεξάνθαι βολαῖς,
<lb/>τί μέλλετ᾽ ἄρδην πάντες ἐμπίπτειν πύλαις,
<lb/>γυμνῆτες ἱππῆς ἁρμάτων τ᾽ ἐπιστάται;
<lb/>ἠχῆς δ᾽ ὅπως ἤκουσαν, οὔτις ἀργὸς ἦν:
<lb/>πολλοὶ δ᾽ ἔπιπτον κρᾶτας αἱματούμενοι,
<lb rend="displayNum" n="1150"/>ἡμῶν τ᾽ ἐς οὖδας εἶδες ἂν πρὸ τειχέων
<lb/>πυκνοὺς κυβιστητῆρας ἐκπεπνευκότας:
<lb/>ξηρὰν δ᾽ ἔδευον γαῖαν αἵματος ῥοαῖς.
<milestone n="1153" unit="card"/>
                  <lb/>
                  <milestone unit="para"/>ὁ δ᾽ Ἀρκάς, οὐκ Ἀργεῖος, Ἀταλάντης γόνος
<lb/>τυφὼς πύλαισιν ὥς τις ἐμπεσὼν βοᾷ
<lb rend="displayNum" n="1155"/>πῦρ καὶ δικέλλας, ὡς κατασκάψων πόλιν:
<lb/>ἀλλ᾽ ἔσχε μαργῶντ᾽ αὐτὸν ἐναλίου θεοῦ
<lb/>Περικλύμενος παῖς λᾶαν ἐμβαλὼν κάρᾳ
<lb/>ἁμαξοπληθῆ, γεῖσ᾽ ἐπάλξεων ἄπο:
<lb/>ξανθὸν δὲ κρᾶτα διεπάλυνε καὶ ῥαφὰς
<lb rend="displayNum" n="1160"/>ἔρρηξεν ὀστέων, ἄρτι δ᾽ οἰνωπὸν γένυν
<lb/>καθῃμάτωσεν: οὐδ᾽ ἀποίσεται βίον
<lb/>τῇ καλλιτόξῳ μητρὶ Μαινάλου κόρῃ.
<lb/>
                  <milestone unit="para"/>ἐπεὶ δὲ τάσδ᾽ ἐσεῖδεν εὐτυχεῖς πύλας,
<lb/>ἄλλας ἐπῄει παῖς σός, εἱπόμην δ᾽ ἐγώ.
<lb rend="displayNum" n="1165"/>ὁρῶ δὲ Τυδέα καὶ παρασπιστὰς πυκνοὺς
<lb/>Αἰτωλίσιν λόγχαισιν εἰς ἄκρον στόμα
<lb/>πύργων ἀκοντίζοντας, ὥστ᾽ ἐπάλξεων
<lb/>λιπεῖν ἐρίπνας φυγάδας: ἀλλά νιν πάλιν
<lb/>κυναγὸς ὡσεὶ παῖς σὸς ἐξαθροίζεται,
<lb rend="displayNum" n="1170"/>πύργοις δ᾽ ἐπέστησ᾽ αὖθις. ἐς δ᾽ ἄλλας πύλας
<lb/>ἠπειγόμεσθα, τοῦτο παύσαντες νοσοῦν.
<lb/>Καπανεὺς δὲ πῶς εἴποιμ᾽ ἂν ὡς ἐμαίνετο;
<lb/>μακραύχενος γὰρ κλίμακος προσαμβάσεις
<lb/>ἔχων ἐχώρει, καὶ τοσόνδ᾽ ἐκόμπασε,
<lb rend="displayNum" n="1175"/>μηδ᾽ ἂν τὸ σεμνὸν πῦρ νιν εἰργαθεῖν Διὸς
<lb/>τὸ μὴ οὐ κατ᾽ ἄκρων περγάμων ἑλεῖν πόλιν.
<lb/>καὶ ταῦθ᾽ ἅμ᾽ ἠγόρευε καὶ πετρούμενος
<lb/>ἀνεῖρφ᾽ ὑπ᾽ αὐτὴν ἀσπίδ᾽ εἱλίξας δέμας,
<lb/>κλίμακος ἀμείβων ξέστ᾽ ἐνηλάτων βάθρα.
<lb rend="displayNum" n="1180"/>ἤδη δ᾽ ὑπερβαίνοντα γεῖσα τειχέων
<lb/>βάλλει κεραυνῷ Ζεύς νιν: ἐκτύπησε δὲ
<lb/>χθών, ὥστε δεῖσαι πάντας: ἐκ δὲ κλιμάκων
<lb/>
                  <del status="unremarkable">ἐσφενδονᾶτο χωρὶς ἀλλήλων μέλη,
<lb/>κόμαι μὲν εἰς Ὄλυμπον, αἷμα δ᾽ ἐς χθόνα,
<lb rend="displayNum" n="1185"/>χεῖρες δὲ καὶ κῶλ᾽ ὡς κύκλωμ᾽ Ἰξίονος</del>
                  <lb/>εἱλίσσετ᾽: ἐς γῆν δ᾽ ἔμπυρος πίπτει νεκρός.
<lb/>
                  <milestone unit="para"/>ὡς δ᾽ εἶδ᾽ Ἄδραστος Ζῆνα πολέμιον στρατῷ,
<lb/>ἔξω τάφρου καθῖσεν Ἀργείων στρατόν.
<lb/>οἱ δ᾽ αὖ παρ᾽ ἡμῶν δεξιὸν Διὸς τέρας
<lb rend="displayNum" n="1190"/>ἰδόντες ἐξήλαυνον ἁρμάτων ὄχους
<lb/>ἱππῆς ὁπλῖται, κἀς μέσ᾽ Ἀργείων ὅπλα
<lb/>συνῆψαν ἔγχη: πάντα δ᾽ ἦν ὁμοῦ κακά:
<lb/>ἔθνῃσκον ἐξέπιπτον ἀντύγων ἄπο,
<lb/>τροχοί τ᾽ ἐπήδων ἄξονές τ᾽ ἐπ᾽ ἄξοσι,
<lb rend="displayNum" n="1195"/>νεκροὶ δὲ νεκροῖς ἐξεσωρεύονθ᾽ ὁμοῦ.
<lb/>πύργων μὲν οὖν γῆς ἔσχομεν κατασκαφὰς
<lb/>ἐς τὴν παροῦσαν ἡμέραν: εἰ δ᾽ εὐτυχὴς
<lb/>ἔσται τὸ λοιπὸν ἥδε γῆ, θεοῖς μέλει:
<lb/>καὶ νῦν γὰρ αὐτὴν δαιμόνων ἔσῳσέ τις.
</p>
            </sp>
            <sp>
               <speaker>Χορός</speaker>
               <p>
                  <lb rend="displayNum" n="1200"/>καλὸν τὸ νικᾶν: εἰ δ᾽ ἀμείνον᾽ οἱ θεοὶ
<lb/>γνώμην ἔχουσιν — εὐτυχὴς εἴην ἐγώ.
<milestone n="1202" unit="card"/>
               </p>
            </sp>
            <sp>
               <speaker>Ἰοκάστη</speaker>
               <p>
                  <lb/>καλῶς τὰ τῶν θεῶν καὶ τὰ τῆς τύχης ἔχει:
<lb/>παῖδές τε γάρ μοι ζῶσι κἀκπέφευγε γῆ.
<lb/>Κρέων δ᾽ ἔοικε τῶν ἐμῶν νυμφευμάτων
<lb rend="displayNum" n="1205"/>τῶν τ᾽ Οἰδίπου δύστηνος ἀπολαῦσαι κακῶν,
<lb/>παιδὸς στερηθείς, τῇ πόλει μὲν εὐτυχῶς,
<lb/>ἰδίᾳ δὲ λυπρῶς. ἀλλ᾽ ἄνελθέ μοι πάλιν,
<lb/>τί τἀπὶ τούτοις παῖδ᾽ ἐμὼ δρασείετον.
</p>
            </sp>
            <sp>
               <speaker>Ἄγγελος</speaker>
               <p>
                  <lb/>ἔα τὰ λοιπά: δεῦρ᾽ ἀεὶ γὰρ εὐτυχεῖς.
</p>
            </sp>
            <sp>
               <speaker>Ἰοκάστη</speaker>
               <p>
                  <lb rend="displayNum" n="1210"/>τοῦτ᾽ εἰς ὕποπτον εἶπας: οὐκ ἐατέον.
</p>
            </sp>
            <sp>
               <speaker>Ἄγγελος</speaker>
               <p>
                  <lb/>μεῖζον τί χρῄζεις παῖδας ἢ σεσῳσμένους;
</p>
            </sp>
            <sp>
               <speaker>Ἰοκάστη</speaker>
               <p>
                  <lb/>καὶ τἀπίλοιπά γ᾽ εἰ καλῶς πράσσω κλύειν.
</p>
            </sp>
            <sp>
               <speaker>Ἄγγελος</speaker>
               <p>
                  <lb/>μέθες μ᾽: ἔρημος παῖς ὑπασπιστοῦ σέθεν.
</p>
            </sp>
            <sp>
               <speaker>Ἰοκάστη</speaker>
               <p>
                  <lb/>κακόν τι κεύθεις καὶ στέγεις ὑπὸ σκότῳ.
</p>
            </sp>
            <sp>
               <speaker>Ἄγγελος</speaker>
               <p>
                  <lb rend="displayNum" n="1215"/>κοὐκ ἄν γε λέξαιμ᾽ ἐπ᾽ ἀγαθοῖσι σοῖς κακά.
</p>
            </sp>
            <sp>
               <speaker>Ἰοκάστη</speaker>
               <p>
                  <lb/>ἢν μή γε φεύγων ἐκφύγῃς πρὸς αἰθέρα.
</p>
            </sp>
            <sp n="*)/aggelos">
               <speaker>Ἄγγελος</speaker>
               <p>
                  <lb/>αἰαῖ: τί μ᾽ οὐκ εἴασας ἐξ εὐαγγέλου
<lb/>φήμης ἀπελθεῖν, ἀλλὰ μηνῦσαι κακά;
<lb/>τὼ παῖδε τὼ σὼ μέλλετον, τολμήματα
<lb rend="displayNum" n="1220"/>αἴσχιστα, χωρὶς μονομαχεῖν παντὸς στρατοῦ,
<lb/>λέξαντες Ἀργείοισι Καδμείοισί τε
<lb/>ἐς κοινὸν οἷον μήποτ᾽ ὤφελον λόγον.
<lb/>Ἐτεοκλέης δ᾽ ὑπῆρξ᾽ ἀπ᾽ ὀρθίου σταθεὶς
<lb/>πύργου, κελεύσας σῖγα κηρῦξαι στρατῷ:
<lb rend="displayNum" n="1225"/>
                  <del status="unremarkable">ἔλεξε δ᾽: ὦ γῆς Ἑλλάδος στρατηλάται</del>
                  <lb/>Δαναῶν ἀριστῆς, οἵπερ ἤλθετ᾽ ἐνθάδε,
<lb/>Κάδμου τε λαός, μήτε Πολυνείκους χάριν
<lb/>ψυχὰς ἀπεμπολᾶτε μήθ᾽ ἡμῶν ὕπερ.
<lb/>ἐγὼ γὰρ αὐτὸς τόνδε κίνδυνον μεθεὶς
<lb rend="displayNum" n="1230"/>μόνος συνάψω συγγόνῳ τὠμῷ μάχην:
<lb/>κἂν μὲν κτάνω τόνδ᾽, οἶκον οἰκήσω μόνος,
<lb/>ἡσσώμενος δὲ τῷδε παραδώσω μόνῳ:
<lb/>ὑμεῖς δ᾽ ἀγῶν᾽ ἀφέντες, Ἀργεῖοι, χθόνα
<lb/>νίσεσθε, βίοτον μὴ λιπόντες ἐνθάδε,
<lb rend="displayNum" n="1235"/>Σπαρτῶν τε λαὸς ἅλις ὅσος κεῖται νεκρός.
<lb/>τοσαῦτ᾽ ἔλεξε: σὸς δὲ Πολυνείκης γόνος
<lb/>ἐκ τάξεων ὤρουσε κἀπῄνει λόγους.
<lb/>πάντες δ᾽ ἐπερρόθησαν Ἀργεῖοι τάδε
<lb/>Κάδμου τε λαὸς ὡς δίκαι᾽ ἡγούμενοι.
<lb rend="displayNum" n="1240"/>ἐπὶ τοῖσδε δ᾽ ἐσπείσαντο, κἀν μεταιχμίοις
<lb/>ὅρκους συνῆψαν ἐμμενεῖν στρατηλάται.
<milestone n="1242" unit="card"/>
                  <lb/>
                  <milestone unit="para"/>ἤδη δ᾽ ἔκρυπτον σῶμα παγχάλκοις ὅπλοις
<lb/>δισσοὶ γέροντος Οἰδίπου νεανίαι:
<lb/>φίλοι δ᾽ ἐκόσμουν, τῆσδε μὲν πρόμον χθονὸς
<lb rend="displayNum" n="1245"/>Σπαρτῶν ἀριστῆς, τὸν δὲ Δαναϊδῶν ἄκροι.
<lb/>ἔσταν δὲ λαμπρὼ χρῶμά τ᾽ οὐκ ἠλλαξάτην
<lb/>μαργῶντ᾽ ἐπ᾽ ἀλλήλοισιν ἱέναι δόρυ.
<lb/>παρεξιόντες δ᾽ ἄλλος ἄλλοθεν φίλων
<lb/>λόγοις ἐθάρσυνόν τε κἀξηύδων τάδε:
<lb rend="displayNum" n="1250"/>Πολύνεικες, ἐν σοὶ Ζηνὸς ὀρθῶσαι βρέτας
<lb/>τρόπαιον Ἄργει τ᾽ εὐκλεᾶ δοῦναι λόγον:
<lb/>Ἐτεοκλέα δ᾽ αὖ: νῦν πόλεως ὑπερμαχεῖς,
<lb/>νῦν καλλίνικος γενόμενος σκήπτρων κρατεῖς.
<lb/>τάδ᾽ ἠγόρευον παρακαλοῦντες ἐς μάχην.
<lb rend="displayNum" n="1255"/>μάντεις δὲ μῆλ᾽ ἔσφαζον, ἐμπύρους τ᾽ ἀκμὰς
<lb/>ῥήξεις τ᾽ ἐνώμων ὑγρότητ᾽ ἐναντίαν
<lb/>ἄκραν τε λαμπάδ᾽, ἣ δυοῖν ὅρους ἔχει,
<lb/>νίκης τε σῆμα καὶ τὸ τῶν ἡσσωμένων.
<lb/>
                  <milestone unit="para"/>ἀλλ᾽, εἴ τιν᾽ ἀλκὴν ἢ σοφοὺς ἔχεις λόγους
<lb rend="displayNum" n="1260"/>ἢ φίλτρ᾽ ἐπῳδῶν, στεῖχ᾽, ἐρήτυσον τέκνα
<lb/>δεινῆς ἁμίλλης: ὡς ὁ κίνδυνος μέγας:
<lb/>κἄπαθλα δεινὰ δάκρυά σοι γενήσεται
<lb/>δισσοῖν στερείσῃ τῇδ᾽ ἐν ἡμέρᾳ τέκνοιν.
</p>
            </sp>
            <sp>
               <speaker>Ἰοκάστη</speaker>
               <p>
                  <lb/>ὦ τέκνον ἔξελθ᾽ Ἀντιγόνη δόμων πάρος:
<lb rend="displayNum" n="1265"/>οὐκ ἐν χορείαις οὐδὲ παρθενεύμασι
<lb/>νῦν σοι προχωρεῖ δαιμόνων κατάστασις,
<lb/>ἀλλ᾽ ἄνδρ᾽ ἀρίστω καὶ κασιγνήτω σέθεν
<lb/>ἐς θάνατον ἐκνεύοντε κωλῦσαί σε δεῖ
<lb/>ξὺν μητρὶ τῇ σῇ μὴ πρὸς ἀλλήλοιν θανεῖν.
</p>
            </sp>
            <sp>
               <speaker>Ἀντιγόνη</speaker>
               <p>
                  <lb rend="displayNum" n="1270"/>τίν᾽, ὦ τεκοῦσα μῆτερ, ἔκπληξιν νέαν
<lb/>φίλοις ἀυτεῖς τῶνδε δωμάτων πάρος;
</p>
            </sp>
            <sp>
               <speaker>Ἰοκάστη</speaker>
               <p>
                  <lb/>ὦ θύγατερ, ἔρρει σῶν κασιγνήτων βίος.
</p>
            </sp>
            <sp>
               <speaker>Ἀντιγόνη</speaker>
               <p>
                  <lb/>πῶς εἶπας;
</p>
            </sp>
            <sp>
               <speaker>Ἰοκάστη</speaker>
               <p>
αἰχμὴν ἐς μίαν καθέστατον.
</p>
            </sp>
            <sp>
               <speaker>Ἀντιγόνη</speaker>
               <p>
                  <lb/>οἲ ᾽γώ, τί λέξεις, μῆτερ;
</p>
            </sp>
            <sp>
               <speaker>Ἰοκάστη</speaker>
               <p>
οὐ φίλ᾽, ἀλλ᾽ ἕπου.
</p>
            </sp>
            <sp>
               <speaker>Ἀντιγόνη</speaker>
               <p>
                  <lb rend="displayNum" n="1275"/>ποῖ, παρθενῶνας ἐκλιποῦσ᾽;
</p>
            </sp>
            <sp>
               <speaker>Ἰοκάστη</speaker>
               <p>
ἀνὰ στρατόν.
</p>
            </sp>
            <sp>
               <speaker>Ἀντιγόνη</speaker>
               <p>
                  <lb/>αἰδούμεθ᾽ ὄχλον.
</p>
            </sp>
            <sp>
               <speaker>Ἰοκάστη</speaker>
               <p>
οὐκ ἐν αἰσχύνῃ τὰ σά.
</p>
            </sp>
            <sp>
               <speaker>Ἀντιγόνη</speaker>
               <p>
                  <lb/>δράσω δὲ δὴ τί;
</p>
            </sp>
            <sp>
               <speaker>Ἰοκάστη</speaker>
               <p>
συγγόνων λύσεις ἔριν.
</p>
            </sp>
            <sp>
               <speaker>Ἀντιγόνη</speaker>
               <p>
                  <lb/>τί δρῶσα, μῆτερ;
</p>
            </sp>
            <sp>
               <speaker>Ἰοκάστη</speaker>
               <p>
προσπίτνουσ᾽ ἐμοῦ μέτα.
</p>
            </sp>
            <sp>
               <speaker>Ἀντιγόνη</speaker>
               <p>
                  <lb/>ἡγοῦ σὺ πρὸς μεταίχμι᾽: οὐ μελλητέον.
</p>
            </sp>
            <sp>
               <speaker>Ἰοκάστη</speaker>
               <p>
                  <lb rend="displayNum" n="1280"/>ἔπειγ᾽ ἔπειγε, θύγατερ: ὡς, ἢν μὲν φθάσω
<lb/>παῖδας πρὸ λόγχης, οὑμὸς ἐν φάει βίος:
<lb rend="displayNum" n="1283"/>θανοῦσι δ᾽ αὐτοῖς συνθανοῦσα κείσομαι.
<milestone n="1284" unit="card"/>
               </p>
            </sp>
         </div>
         <div type="choral" org="uniform" sample="complete" part="N">
            <div type="strophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>αἰαῖ αἰαῖ, τρομερὰν φρίκᾳ
<lb rend="displayNum" n="1285"/>τρομερὰν φρέν᾽ ἔχω: διὰ σάρκα δ᾽ ἐμὰν
<lb/>ἔλεος ἔλεος ἔμολε μα-
<lb/>τέρος δειλαίας.
<lb/>δίδυμα τέκεα πότερος ἄρα
<lb/>πότερον αἱμάξει — 
<lb rend="displayNum" n="1290"/>ἰώ μοι πόνων, ἰὼ Ζεῦ, ἰὼ γᾶ — 
<lb/>ὁμογενῆ δέραν, ὁμογενῆ ψυχὰν
<lb/>δι᾽ ἀσπίδων, δι᾽ αἱμάτων;
<lb rend="displayNum" n="1294"/>τάλαιν᾽ ἐγὼ τάλαινα, πό-
<lb rend="displayNum" n="1295"/>τερον ἄρα νέκυν ὀλόμενον ἰαχήσω;
<milestone n="1296" unit="card"/>
                  </p>
               </sp>
            </div>
            <div type="antistrophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>φεῦ δᾶ φεῦ δᾶ, δίδυμοι θῆρες,
<lb/>φόνιαι ψυχαὶ δορὶ παλλόμεναι
<lb/>πέσεα πέσεα δάι᾽ αὐ-
<lb/>τίχ᾽ αἱμάξετον.
<lb rend="displayNum" n="1300"/>τάλανες, ὅ τι ποτὲ μονομάχον
<lb/>ἐπὶ φρέν᾽ ἠλθέτην,
<lb rend="displayNum" n="1302"/>βοᾷ βαρβάρῳ στενακτὰν ἰαχὰν
<lb/>μελομέναν νεκροῖς δάκρυσι θρηνήσω.
<lb/>σχεδὸν τύχα πέλας φόνου:
<lb rend="displayNum" n="1305"/>κρινεῖ φάος τὸ μέλλον. ἄ-
<lb/>ποτμος ἄποτμος ὁ φόνος ἕνεκ᾽ Ἐρινύων.
<milestone n="1307" unit="card"/>
                  </p>
               </sp>
            </div>
         </div>
         <div type="episode" org="uniform" sample="complete" part="N">
            <sp>
               <speaker>Χορός</speaker>
               <p>
                  <lb/>ἀλλὰ γὰρ Κρέοντα λεύσσω τόνδε δεῦρο συννεφῆ
<lb/>πρὸς δόμους στείχοντα, παύσω τοὺς παρεστῶτας γόους.
<milestone n="1310" unit="card"/>
               </p>
            </sp>
            <sp>
               <speaker>Κρέων</speaker>
               <p>
                  <lb rend="displayNum" n="1310"/>οἴμοι, τί δράσω; πότερ᾽ ἐμαυτὸν ἢ πόλιν
<lb/>στένω δακρύσας, ἣν πέριξ ἔχει νέφος
<lb/>
                  <del status="unremarkable">τοιοῦτον ὥστε δι᾽ Ἀχέροντος ἱέναι;</del>
                  <lb/>ἐμός τε γὰρ παῖς γῆς ὄλωλ᾽ ὑπερθανών,
<lb/>τοὔνομα λαβὼν γενναῖον, ἀνιαρὸν δ᾽ ἐμοί:
<lb rend="displayNum" n="1315"/>ὃν ἄρτι κρημνῶν ἐκ δρακοντείων ἑλὼν
<lb/>αὐτοσφαγῆ δύστηνος ἐκόμισ᾽ ἐν χεροῖν,
<lb/>βοᾷ δὲ δῶμα πᾶν: ἐγὼ δ᾽ ἥκω μέτα
<lb/>γέρων ἀδελφὴν γραῖαν Ἰοκάστην, ὅπως
<lb/>λούσῃ προθῆταί τ᾽ οὐκέτ᾽ ὄντα παῖδ᾽ ἐμόν.
<lb rend="displayNum" n="1320"/>τοῖς γὰρ θανοῦσι χρὴ τὸν οὐ τεθνηκότα
<lb/>τιμὰς διδόντα χθόνιον εὐσεβεῖν θεόν.
</p>
            </sp>
            <sp>
               <speaker>Χορός</speaker>
               <p>
                  <lb/>βέβηκ᾽ ἀδελφὴ σή, Κρέων, ἔξω δόμων
<lb/>κόρη τε μητρὸς Ἀντιγόνη κοινῷ ποδί.
</p>
            </sp>
            <sp>
               <speaker>Κρέων</speaker>
               <p>
                  <lb/>ποῖ; κἀπὶ ποίαν συμφοράν; σήμαινέ μοι.
</p>
            </sp>
            <sp>
               <speaker>Χορός</speaker>
               <p>
                  <lb rend="displayNum" n="1325"/>ἤκουσε τέκνα μονομάχῳ μέλλειν δορὶ
<lb/>ἐς ἀσπίδ᾽ ἥξειν βασιλικῶν δόμων ὕπερ.
</p>
            </sp>
            <sp>
               <speaker>Κρέων</speaker>
               <p>
                  <lb/>πῶς φῄς; νέκυν τοι παιδὸς ἀγαπάζων ἐμοῦ
<lb/>οὐκ ἐς τόδ᾽ ἦλθον ὥστε καὶ τάδ᾽ εἰδέναι.
</p>
            </sp>
            <sp>
               <speaker>Χορός</speaker>
               <p>
                  <lb/>ἀλλ᾽ οἴχεται μὲν σὴ κασιγνήτη πάλαι:
<lb rend="displayNum" n="1330"/>δοκῶ δ᾽ ἀγῶνα τὸν περὶ ψυχῆς, Κρέον,
<lb/>ἤδη πεπρᾶχθαι παισὶ τοῖσιν Οἰδίπου.
</p>
            </sp>
            <sp>
               <speaker>Κρέων</speaker>
               <p>
                  <lb/>οἴμοι, τὸ μὲν σημεῖον εἰσορῶ τόδε,
<lb/>σκυθρωπὸν ὄμμα καὶ πρόσωπον ἀγγέλου
<lb/>στείχοντος, ὃς πᾶν ἀγγελεῖ τὸ δρώμενον.
<milestone n="1335" unit="card"/>
               </p>
            </sp>
            <div type="trochees" org="uniform" sample="complete" part="N">
               <sp>
                  <speaker>Ἄγγελος</speaker>
                  <p>
                     <lb rend="displayNum" n="1335"/>ὦ τάλας ἐγώ, τίν᾽ εἴπω μῦθον ἢ τίνας γόους;
</p>
               </sp>
               <sp>
                  <speaker>Κρέων</speaker>
                  <p>
                     <lb/>οἰχόμεσθ᾽: οὐκ εὐπροσώποις φροιμίοις ἄρχῃ λόγου.
</p>
               </sp>
               <sp>
                  <speaker>Ἄγγελος</speaker>
                  <p>
                     <lb/>ὦ τάλας, δισσῶς ἀυτῶ: μεγάλα γὰρ φέρω κακά.
</p>
               </sp>
               <sp>
                  <speaker>Κρέων</speaker>
                  <p>
                     <lb/>πρὸς πεπραγμένοισιν ἄλλοις πήμασιν. λέγεις δὲ τί;
</p>
               </sp>
               <sp>
                  <speaker>Ἄγγελος</speaker>
                  <p>
                     <lb/>οὐκέτ᾽ εἰσὶ σῆς ἀδελφῆς παῖδες ἐν φάει, Κρέον.
<milestone n="1340" unit="card"/>
                  </p>
               </sp>
               <sp>
                  <speaker>Κρέων</speaker>
                  <p>
                     <lb rend="displayNum" n="1340"/>αἰαῖ:

<lb/>μεγάλα μοι θροεῖς πάθεα καὶ πόλει.
<lb/>ὦ δώματ᾽ εἰσηκούσατ᾽ Οἰδίπου τάδε
<lb/>παίδων ὁμοίαις συμφοραῖς ὀλωλότων;
</p>
               </sp>
               <sp>
                  <speaker>Χορός</speaker>
                  <p>
                     <lb/>ὥστ᾽ ἂν δακρῦσαί γ᾽, εἰ φρονοῦντ᾽ ἐτύγχανεν.
</p>
               </sp>
               <sp>
                  <speaker>Κρέων</speaker>
                  <p>
                     <lb rend="displayNum" n="1345"/>οἴμοι ξυμφορᾶς βαρυποτμωτάτας,
<lb/>
                     <del status="unremarkable">οἴμοι κακῶν δύστηνος: ὦ τάλας ἐγώ.</del>
                  </p>
               </sp>
               <sp>
                  <speaker>Ἄγγελος</speaker>
                  <p>
                     <lb/>εἰ καὶ τὰ πρὸς τούτοισί γ᾽ εἰδείης κακά.
</p>
               </sp>
               <sp>
                  <speaker>Κρέων</speaker>
                  <p>
                     <lb/>καὶ πῶς γένοιτ᾽ ἂν τῶνδε δυσποτμώτερα;
</p>
               </sp>
               <sp>
                  <speaker>Ἄγγελος</speaker>
                  <p>
                     <lb/>τέθνηκ᾽ ἀδελφὴ σὴ δυοῖν παίδοιν μέτα.
</p>
               </sp>
            </div>
            <div type="lyric" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="1350"/>ἀνάγετ᾽ ἀνάγετε κωκυ-
<lb/>τόν, ἐπὶ κάρα τε λευκοπήχεις κτύπους χεροῖν.
</p>
               </sp>
               <sp>
                  <speaker>Κρέων</speaker>
                  <p>
                     <lb/>ὦ τλῆμον, οἷον τέρμον᾽, Ἰοκάστη, βίου
<lb/>γάμων τε τῶν σῶν Σφιγγὸς αἰνιγμοὺς ἔτλης.
<lb/>πῶς καὶ πέπρακται διπτύχων παίδων φόνος
<lb rend="displayNum" n="1355"/>ἀρᾶς τ᾽ ἀγώνισμ᾽ Οἰδίπου; σήμαινέ μοι.
</p>
               </sp>
               <sp n="*)/aggelos">
                  <speaker>Ἄγγελος</speaker>
                  <p>
                     <lb/>τὰ μὲν πρὸ πύργων εὐτυχήματα χθονὸς
<lb/>οἶσθ᾽: οὐ μακρὰν γὰρ τειχέων περιπτυχαί.
<lb/>
                     <del status="unremarkable">ὥστ᾽ οὐχ ἅπαντά σ᾽ εἰδέναι τὰ δρώμενα.</del>
                     <lb/>ἐπεὶ δὲ χαλκέοις σῶμ᾽ ἐκοσμήσανθ᾽ ὅπλοις
<lb rend="displayNum" n="1360"/>οἱ τοῦ γέροντος Οἰδίπου νεανίαι,
<lb/>ἔστησαν ἐλθόντ᾽ ἐς μέσον μεταίχμιον
<lb/>
                     <del status="unremarkable">δισσὼ στρατηγὼ καὶ διπλὼ στρατηλάτα</del>
                     <lb/>ὡς εἰς ἀγῶνα μονομάχου τ᾽ ἀλκὴν δορός.
<lb/>βλέψας δ᾽ ἐπ᾽ Ἄργος ἧκε Πολυνείκης ἀράς:
<lb rend="displayNum" n="1365"/>ὦ πότνι᾽ Ἥρα — σὸς γάρ εἰμ᾽, ἐπεὶ γάμοις
<lb/>ἔζευξ᾽ Ἀδράστου παῖδα καὶ ναίω χθόνα — 
<lb/>δός μοι κτανεῖν ἀδελφόν, ἀντήρη δ᾽ ἐμὴν
<lb/>καθαιματῶσαι δεξιὰν νικηφόρον: — 
<lb/>
                     <del status="unremarkable">αἴσχιστον αἰτῶν στέφανον, ὁμογενῆ κτανεῖν.
<lb rend="displayNum" n="1370"/>πολλοῖς δ᾽ ἐπῄει δάκρυα τῆς τύχης ὅση,
<lb/>κἄβλεψαν ἀλλήλοισι διαδόντες κόρας.</del>
                     <lb/>Ἐτεοκλέης δὲ Παλλάδος χρυσάσπιδος
<lb/>βλέψας πρὸς οἶκον ηὔξατ᾽: ὦ Διὸς κόρη,
<lb/>δὸς ἔγχος ἡμῖν καλλίνικον ἐκ χερὸς
<lb rend="displayNum" n="1375"/>ἐς στέρν᾽ ἀδελφοῦ τῆσδ᾽ ἀπ᾽ ὠλένης βαλεῖν
<lb/>κτανεῖν θ᾽ ὃς ἦλθε πατρίδα πορθήσων ἐμήν.
<lb/>
                     <milestone unit="para"/>ἐπεὶ δ᾽ ἀφείθη πυρσὸς ὣς Τυρσηνικῆς
<lb/>σάλπιγγος ἠχὴ σῆμα φοινίου μάχης,
<lb/>ᾖξαν δράμημα δεινὸν ἀλλήλοις ἔπι:
<lb rend="displayNum" n="1380"/>κάπροι δ᾽ ὅπως θήγοντες ἀγρίαν γένυν
<lb/>ξυνῆψαν, ἀφρῷ διάβροχοι γενειάδας:
<lb/>ᾖσσον δὲ λόγχαις: ἀλλ᾽ ὑφίζανον κύκλοις,
<lb/>ὅπως σίδηρος ἐξολισθάνοι μάτην.
<lb/>εἰ δ᾽ ὄμμ᾽ ὑπερσχὸν ἴτυος ἅτερος μάθοι,
<lb rend="displayNum" n="1385"/>λόγχην ἐνώμα, στόματι προφθῆναι θέλων.
<lb/>ἀλλ᾽ εὖ προσῆγον ἀσπίδων κεγχρώμασιν
<lb/>ὀφθαλμόν, ἀργὸν ὥστε γίγνεσθαι δόρυ.
<lb/>πλείων δὲ τοῖς ὁρῶσιν ἐστάλασσ᾽ ἱδρὼς
<lb/>ἢ τοῖσι δρῶσι, διὰ φίλων ὀρρωδίαν.
<milestone n="1390" unit="card"/>
                     <lb rend="displayNum" n="1390"/>
                     <milestone unit="para"/>Ἐτεοκλέης δὲ ποδὶ μεταψαίρων πέτρον
<lb/>ἴχνους ὑπόδρομον, κῶλον ἐκτὸς ἀσπίδος
<lb/>τίθησι: Πολυνείκης δ᾽ ἀπήντησεν δορί,
<lb/>πληγὴν σιδήρῳ παραδοθεῖσαν εἰσιδών,
<lb/>κνήμην τε διεπέρασεν Ἀργεῖον δόρυ:
<lb rend="displayNum" n="1395"/>στρατὸς δ᾽ ἀνηλάλαξε Δαναϊδῶν ἅπας.
<lb/>κἀν τῷδε μόχθῳ γυμνὸν ὦμον εἰσιδὼν
<lb/>ὁ πρόσθε τρωθεὶς στέρνα Πολυνείκους βίᾳ
<lb/>διῆκε λόγχην, κἀπέδωκεν ἡδονὰς
<lb/>Κάδμου πολίταις, ἀπὸ δ᾽ ἔθραυσ᾽ ἄκρον δόρυ.
<lb rend="displayNum" n="1400"/>ἐς δ᾽ ἄπορον ἥκων δορὸς ἐπὶ σκέλος πάλιν
<lb/>χωρεῖ, λαβὼν δ᾽ ἀφῆκε μάρμαρον πέτρον
<lb/>μέσον δ᾽ ἄκοντ᾽ ἔθραυσεν: ἐξ ἴσου δ᾽ Ἄρης
<lb/>ἦν, κάμακος ἀμφοῖν χεῖρ᾽ ἀπεστερημένοιν.
<lb/>
                     <milestone unit="para"/>ἔνθεν δὲ κώπας ἁρπάσαντε φασγάνων
<lb rend="displayNum" n="1405"/>ἐς ταὐτὸν ἧκον, συμβαλόντε δ᾽ ἀσπίδας
<lb/>πολὺν ταραγμὸν ἀμφιβάντ᾽ εἶχον μάχης.
<lb/>καί πως νοήσας Ἐτεοκλῆς τὸ Θεσσαλὸν
<lb/>ἐσήγαγεν σόφισμ᾽ ὁμιλίᾳ χθονός.
<lb/>ἐξαλλαγεὶς γὰρ τοῦ παρεστῶτος πόνου,
<lb rend="displayNum" n="1410"/>λαιὸν μὲν ἐς τοὔπισθεν ἀμφέρει πόδα,
<lb/>πρόσω τὰ κοῖλα γαστρὸς εὐλαβούμενος,
<lb/>προβὰς δὲ κῶλον δεξιὸν δι᾽ ὀμφαλοῦ
<lb/>καθῆκεν ἔγχος σφονδύλοις τ᾽ ἐνήρμοσεν.
<lb/>ὁμοῦ δὲ κάμψας πλευρὰ καὶ νηδὺν τάλας
<lb rend="displayNum" n="1415"/>σὺν αἱματηραῖς σταγόσι Πολυνείκης πίτνει.
<lb/>ὃ δ᾽, ὡς κρατῶν δὴ καὶ νενικηκὼς μάχῃ,
<lb/>ξίφος δικὼν ἐς γαῖαν ἐσκύλευέ νιν
<lb/>τὸν νοῦν πρὸς αὑτὸν οὐκ ἔχων, ἐκεῖσε δέ.
<lb/>ὃ καί νιν ἔσφηλ᾽: ἔτι γὰρ ἐμπνέων βραχύ,
<lb rend="displayNum" n="1420"/>σῴζων σίδηρον ἐν λυγρῷ πεσήματι,
<lb/>μόλις μέν, ἐξέτεινε δ᾽ εἰς ἧπαρ ξίφος.
<lb/>Ἐτεοκλέους ὁ πρόσθε Πολυνείκης πεσών.
<lb/>γαῖαν δ᾽ ὀδὰξ ἑλόντες ἀλλήλων πέλας
<lb/>πίπτουσιν ἄμφω κοὐ διώρισαν κράτος.
</p>
               </sp>
               <sp>
                  <speaker>Χορός</speaker>
                  <p>
                     <lb rend="displayNum" n="1425"/>φεῦ φεῦ, κακῶν σῶν, Οἰδίπου, σ᾽ ὅσον στένω:
<lb/>τὰς σὰς δ᾽ ἀρὰς ἔοικεν ἐκπλῆσαι θεός.
</p>
               </sp>
               <milestone n="1427" unit="card"/>
               <sp n="*)/aggelos">
                  <speaker>Ἄγγελος</speaker>
                  <p>
                     <lb/>ἄκουε δή νυν καὶ τὰ πρὸς τούτοις κακά.
<lb/>ἐπεὶ τέκνω πεσόντ᾽ ἐλειπέτην βίον,
<lb/>ἐν τῷδε μήτηρ ἡ τάλαινα προσπίτνει
<lb rend="displayNum" n="1430"/>σὺν παρθένῳ τε καὶ προθυμίᾳ ποδός.
<lb/>τετρωμένους δ᾽ ἰδοῦσα καιρίους σφαγὰς
<lb/>ᾤμωξεν: ὦ τέκν᾽, ὑστέρα βοηδρόμος
<lb/>πάρειμι. προσπίτνουσα δ᾽ ἐν μέρει τέκνα
<lb/>ἔκλαι᾽, ἐθρήνει, τὸν πολὺν μαστῶν πόνον
<lb rend="displayNum" n="1435"/>στένουσ᾽, ἀδελφή θ᾽ ἡ παρασπίζουσ᾽ ὁμοῦ:
<lb/>ὦ γηροβοσκὼ μητρός, ὦ γάμους ἐμοὺς
<lb/>προδόντ᾽ ἀδελφὼ φιλτάτω. στέρνων δ᾽ ἄπο
<lb/>φύσημ᾽ ἀνεὶς δύσθνητον Ἐτεοκλῆς ἄναξ
<lb/>ἤκουσε μητρός, κἀπιθεὶς ὑγρὰν χέρα
<lb rend="displayNum" n="1440"/>φωνὴν μὲν οὐκ ἀφῆκεν, ὀμμάτων δ᾽ ἄπο
<lb/>προσεῖπε δακρύοις, ὥστε σημῆναι φίλα.
<lb/>ὃ δ᾽ ἦν ἔτ᾽ ἔμπνους, πρὸς κασιγνήτην δ᾽ ἰδὼν
<lb/>γραῖάν τε μητέρ᾽ εἶπε Πολυνείκης τάδε:
<lb/>Ἀπωλόμεσθα, μῆτερ: οἰκτίρω δὲ σὲ
<lb rend="displayNum" n="1445"/>καὶ τήνδ᾽ ἀδελφὴν καὶ κασίγνητον νεκρόν.
<lb/>φίλος γὰρ ἐχθρὸς ἐγένετ᾽, ἀλλ᾽ ὅμως φίλος.
<lb/>θάψον δέ μ᾽, ὦ τεκοῦσα, καὶ σύ, σύγγονε,
<lb/>ἐν γῇ πατρῴᾳ, καὶ πόλιν θυμουμένην
<lb/>παρηγορεῖτον, ὡς τοσόνδε γοῦν τύχω
<lb rend="displayNum" n="1450"/>χθονὸς πατρῴας, κεἰ δόμους ἀπώλεσα.
<lb/>ξυνάρμοσον δὲ βλέφαρά μου τῇ σῇ χερί,
<lb/>μῆτερ — τίθησι δ᾽ αὐτὸς ὀμμάτων ἔπι — 
<lb/>καὶ χαίρετ᾽: ἤδη γάρ με περιβάλλει σκότος.
<milestone n="1454" unit="card"/>
                     <lb/>
                     <milestone unit="para"/>ἄμφω δ᾽ ἅμ᾽ ἐξέπνευσαν ἄθλιον βίον.
<lb rend="displayNum" n="1455"/>μήτηρ δ᾽, ὅπως ἐσεῖδε τήνδε συμφοράν,
<lb/>ὑπερπαθήσασ᾽, ἥρπασ᾽ ἐκ νεκρῶν ξίφος
<lb/>κἄπραξε δεινά: διὰ μέσου γὰρ αὐχένος
<lb/>ὠθεῖ σίδηρον, ἐν δὲ τοῖσι φιλτάτοις
<lb/>θανοῦσα κεῖται περιβαλοῦσ᾽ ἀμφοῖν χέρας.
<lb rend="displayNum" n="1460"/>
                     <milestone unit="para"/>ἀνῇξε δ᾽ ὀρθὸς λαὸς εἰς ἔριν λόγων,
<lb/>ἡμεῖς μὲν ὡς νικῶντα δεσπότην ἐμόν,
<lb/>οἳ δ᾽ ὡς ἐκεῖνον. ἦν δ᾽ ἔρις στρατηλάταις,
<lb/>οἳ μὲν πατάξαι πρόσθε Πολυνείκη δορί,
<lb/>οἳ δ᾽ ὡς θανόντων οὐδαμοῦ νίκη πέλοι.
<lb rend="displayNum" n="1465"/>κἀν τῷδ᾽ ὑπεξῆλθ᾽ Ἀντιγόνη στρατοῦ δίχα.
<lb/>οἳ δ᾽ εἰς ὅπλ᾽ ᾖσσον: εὖ δέ πως προμηθίᾳ
<lb/>καθῆστο Κάδμου λαὸς ἀσπίδων ἔπι:
<lb/>κἄφθημεν οὔπω τεύχεσιν πεφραγμένον
<lb/>Ἀργεῖον ἐσπεσόντες ἐξαίφνης στρατόν.
<lb rend="displayNum" n="1470"/>κοὐδεὶς ὑπέστη, πεδία δ᾽ ἐξεπίμπλασαν
<lb/>φεύγοντες, ἔρρει δ᾽ αἷμα μυρίων νεκρῶν
<lb/>λόγχαις πιτνόντων. ὡς δ᾽ ἐνικῶμεν μάχῃ,
<lb/>οἳ μὲν Διὸς τροπαῖον ἵστασαν βρέτας,
<lb/>οἳ δ᾽ ἀσπίδας συλῶντες Ἀργείων νεκρῶν
<lb rend="displayNum" n="1475"/>σκυλεύματ᾽ εἴσω τειχέων ἐπέμπομεν.
<lb/>ἄλλοι δὲ τοὺς θανόντας Ἀντιγόνης μέτα
<lb/>νεκροὺς φέρουσιν ἐνθάδ᾽ οἰκτίσαι φίλοις.
<lb/>πόλει δ᾽ ἀγῶνες οἳ μὲν εὐτυχέστατοι
<lb/>τῇδ᾽ ἐξέβησαν, οἳ δὲ δυστυχέστατοι.
</p>
               </sp>
               <milestone n="1480" unit="card"/>
            </div>
            <div type="anapests" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="1480"/>οὐκ εἰς ἀκοὰς ἔτι δυστυχία
<lb/>δώματος ἥκει: πάρα γὰρ λεύσσειν
<lb/>πτώματα νεκρῶν τρισσῶν ἤδη
<lb/>τάδε πρὸς μελάθροις κοινῷ θανάτῳ
<lb/>σκοτίαν αἰῶνα λαχόντων.
<milestone n="1485" unit="card"/>
                  </p>
               </sp>
            </div>
            <div type="lyric" org="uniform" sample="complete" part="N">
               <sp n="*)/antigo/nh">
                  <speaker>Ἀντιγόνη</speaker>
                  <p>
                     <lb rend="displayNum" n="1485"/>οὐ προκαλυπτομένα βοτρυχώδεος
<lb/>ἁβρὰ παρηίδος οὐδ᾽ ὑπὸ παρθενί-
<lb rend="displayNum" n="1488"/>ας τὸν ὑπὸ βλεφάροις φοίνικ᾽, ἐρύθημα προσώπου,
<lb/>αἰδομένα φέρομαι βάκχα νεκύ-
<lb rend="displayNum" n="1490"/>ων, κράδεμνα δικοῦσα κόμας ἀπ᾽ ἐ-
<lb/>μᾶς, στολίδος κροκόεσσαν ἀνεῖσα τρυφάν,
<lb/>ἁγεμόνευμα νεκροῖσι πολύστονον. αἰαῖ, ἰώ μοι.
<lb/>ὦ Πολύνεικες, ἔφυς ἄρ᾽ ἐπώνυμος: ὤμοι μοι, Θῆβαι:
<lb rend="displayNum" n="1495"/>σὰ δ᾽ ἔρις — οὐκ ἔρις, ἀλλὰ φόνῳ φόνος — 
<lb/>Οἰδιπόδα δόμον ὤλεσε κρανθεῖσ᾽
<lb/>αἵματι δεινῷ, αἵματι λυγρῷ.
<lb/>τίνα προσῳδὸν
<lb/>ἢ τίνα μουσοπόλον στοναχὰν ἐπὶ
<lb rend="displayNum" n="1500"/>δάκρυσι δάκρυσιν, ὦ δόμος, ὦ δόμος,
<lb/>ἀγκαλέσωμαι,
<lb/>τρισσὰ φέρουσα τάδ᾽ αἵματα σύγγονα,
<lb/>ματέρα καὶ τέκνα, χάρματ᾽ Ἐρινύος;
<lb/>ἃ δόμον Οἰδιπόδα πρόπαν ὤλεσε,
<lb rend="displayNum" n="1505"/>τᾶς ἀγρίας ὅτε
<lb/>δυσξυνέτου ξυνετὸν μέλος ἔγνω
<lb/>Σφιγγὸς ἀοιδοῦ σῶμα φονεύσας.
<lb/>ἰώ μοί μοι, πάτερ,
<lb/>τίς Ἑλλὰς ἢ βάρβαρος ἢ
<lb rend="displayNum" n="1510"/>τῶν προπάροιθ᾽ εὐγενετᾶν
<lb/>ἕτερος ἔτλα κακῶν τοσῶνδ᾽
<lb/>αἵματος ἁμερίου
<lb/>τοιάδ᾽ ἄχεα φανερά;
<lb/>τάλαιν᾽, ὡς ἐλελίζει — 
<lb rend="displayNum" n="1515"/>τίς ἄρ᾽ ὄρνις, ἢ δρυὸς ἢ
<lb/>ἐλάτας ἀκροκόμοις ἀμφὶ κλάδοις ἑζομένα,
<lb/>μονομάτορσιν ὀδυρμοῖς
<lb/>ἐμοῖς ἄχεσι συνῳδός;
<lb/>αἴλινον αἰάγμασιν ἃ
<lb rend="displayNum" n="1520"/>τοῖσδε προκλαίω μονάδ᾽ αἰ-
<lb/>ῶνα διάξουσα τὸν αἰεὶ χρόνον ἐν
<lb/>λειβομένοισιν δάκρυσιν <del status="unremarkable">ἰαχήσω</del>.
<lb rend="displayNum" n="1524"/>τίν᾽ ἐπὶ πρῶτον ἀπὸ χαί-
<lb rend="displayNum" n="1525"/>τας σπαραγμοῖς ἀπαρχὰς βάλω;
<lb/>ματρὸς ἐμᾶς ἢ διδύμοι-
<lb/>σι γάλακτος παρὰ μαστοῖς
<lb/>ἢ πρὸς ἀδελ-
<lb/>φῶν οὐλόμεν᾽ αἰκίσματα νεκρῶν;
<milestone n="1530" unit="card"/>
                     <lb rend="displayNum" n="1530"/>
                     <milestone unit="para"/>ὀτοτοτοῖ λεῖπε σοὺς
<lb/>δόμους, ἀλαὸν ὄμμα φέρων,
<lb/>πάτερ γεραιέ, δεῖξον,
<lb/>Οἰδιπόδα, σὸν αἰῶνα μέλεον, ὃς † ἐπὶ
<lb/>δώμασιν ἀέριον σκότον ὄμμασι †
<lb rend="displayNum" n="1535"/>σοῖσι βαλὼν ἕλκεις μακρόπνουν ζόαν.
<lb/>κλύεις, ὦ κατ᾽ αὐλὰν
<lb/>ἀλαίνων γεραιὸν
<lb/>πόδ᾽ ἢ δεμνίοις δύ-
<lb/>στανος ἰαύων;
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>τί μ᾽, ὦ παρθένε, βακτρεύμασι τυφλοῦ
<lb rend="displayNum" n="1540"/>ποδὸς ἐξάγαγες ἐς φῶς
<lb/>λεχήρη σκοτίων ἐκ θαλάμων οἰκ-
<lb/>τροτάτοισιν δακρύοισιν,
<lb/>πολιὸν αἰθέρος ἀφανὲς εἴδωλον ἢ
<lb/>νέκυν ἔνερθεν ἢ
<lb rend="displayNum" n="1545"/>πτανὸν ὄνειρον;
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>δυστυχὲς ἀγγελίας ἔπος οἴσῃ,
<lb/>πάτερ, οὐκέτι σοι τέκνα λεύσσει
<lb/>φάος οὐδ᾽ ἄλοχος, παραβάκτροις
<lb/>ἃ πόδα σὸν τυφλόπουν θεραπεύμασιν αἰὲν ἐμόχθει,
<lb rend="displayNum" n="1550"/>
                     <add>ὦ</add> πάτερ, ὤμοι.
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>ὤμοι ἐμῶν παθέων: πάρα γὰρ στενάχειν τάδ᾽, ἀυτεῖν.
<lb/>τρισσαὶ ψυχαί: ποίᾳ μοίρᾳ
<lb rend="displayNum" n="1554"/>πῶς ἔλιπον φάος; ὦ τέκνον, αὔδα.
<milestone n="1555" unit="card"/>
                  </p>
               </sp>
               <sp>
                  <speaker>Ἀντιγόνη</speaker>
                  <p>
                     <lb rend="displayNum" n="1555"/>οὐκ ἐπ᾽ ὀνείδεσιν οὐδ᾽ ἐπιχάρμασιν,
<lb/>ἀλλ᾽ ὀδύναισι λέγω: σὸς ἀλάστωρ
<lb/>ξίφεσιν βρίθων
<lb/>καὶ πυρὶ καὶ σχετλίαισι μάχαις ἐπὶ παῖδας ἔβα σούς,
<lb/>ὦ πάτερ, ὤ μοι.
</p>
               </sp>
               <sp>
                  <speaker>Οἰδίπους</speaker>
                  <p>
                     <lb rend="displayNum" n="1560"/>αἰαῖ.
</p>
               </sp>
               <sp>
                  <speaker>Ἀντιγόνη</speaker>
                  <p>
τί τάδε καταστένεις,
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>τέκνα.
</p>
               </sp>
               <sp>
                  <speaker>Ἀντιγόνη</speaker>
                  <p>
δι᾽ ὀδύνας ἔβας:
<lb/>εἰ δὲ τέθριππά γ᾽ ἔθ᾽ ἅρματα λεύσσων
<lb/>ἀελίου τάδε σώματα νεκρῶν
<lb/>ὄμματος αὐγαῖς σαῖς ἐπενώμας — 
</p>
               </sp>
               <sp>
                  <speaker>Οἰδίπους</speaker>
                  <p>
                     <lb rend="displayNum" n="1565"/>τῶν μὲν ἐμῶν τεκέων φανερὸν κακόν:
<lb/>ἁ δὲ τάλαιν᾽ ἄλοχος τίνι μοι, τέκνον, ὤλετο μοίρᾳ;
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>δάκρυα γοερὰ
<lb/>φανερὰ πᾶσι τιθεμένα,
<lb/>τέκεσι μαστὸν ἔφερεν ἔφερεν
<lb/>ἱκέτις ἱκέτιν ὀρομένα.
<lb rend="displayNum" n="1570"/>ηὗρε δ᾽ ἐν Ἠλέκτραισι πύλαις τέκνα
<lb/>λωτοτρόφον κατὰ λείμακα λόγχαις,
<lb/>κοινὸν ἐνυάλιον,
<lb/>μάτηρ, ὥστε λέοντας ἐναύλους,
<lb/>μαρναμένους ἐπὶ τραύμασιν, αἵματος
<lb rend="displayNum" n="1575"/>ἤδη ψυχρὰν λοιβὰν φονίαν,
<lb/>ἃν ἔλαχ᾽ Ἅιδας, ὤπασε δ᾽ Ἄρης:
<lb/>χαλκόκροτον δὲ λαβοῦσα νεκρῶν πάρα φάσγανον εἴσω
<lb/>σαρκὸς ἔβαψεν, ἄχει δὲ τέκνων ἔπεσ᾽ ἀμφὶ τέκνοισι.
<lb/>πάντα δ᾽ ἐν ἄματι τῷδε συνάγαγεν,
<lb rend="displayNum" n="1580"/>ὦ πάτερ, ἁμετέροισι δόμοισιν ἄχη θεὸς ὃς
<lb/>τάδε τελευτᾷ.
</p>
               </sp>
            </div>
            <div type="iambic" org="uniform" sample="complete" part="N">
               <milestone n="1582" unit="card"/>
               <sp>
                  <speaker>Χορός</speaker>
                  <p>
                     <lb/>πολλῶν κακῶν κατῆρξεν Οἰδίπου δόμοις
<lb/>τόδ᾽ ἦμαρ: εἴη δ᾽ εὐτυχέστερος βίος.
</p>
               </sp>
               <sp>
                  <speaker>Κρέων</speaker>
                  <p>
                     <lb/>οἴκτων μὲν ἤδη λήγεθ᾽, ὡς ὥρα τάφου
<lb rend="displayNum" n="1585"/>μνήμην τίθεσθαι: τόνδε δ᾽, Οἰδίπου, λόγον
<lb/>ἄκουσον: ἀρχὰς τῆσδε γῆς ἔδωκέ μοι
<lb/>Ἐτεοκλέης παῖς σός, γάμων φερνὰς διδοὺς
<lb/>Αἵμονι κόρης τε λέκτρον Ἀντιγόνης σέθεν.
<lb/>οὐκ οὖν σ᾽ ἐάσω τήνδε γῆν οἰκεῖν ἔτι:
<lb rend="displayNum" n="1590"/>σαφῶς γὰρ εἶπε Τειρεσίας οὐ μή ποτε
<lb/>σοῦ τήνδε γῆν οἰκοῦντος εὖ πράξειν πόλιν.
<lb/>ἀλλ᾽ ἐκκομίζου. καὶ τάδ᾽ οὐχ ὕβρει λέγω
<lb/>οὐδ᾽ ἐχθρὸς ὢν σός, διὰ δὲ τοὺς ἀλάστορας
<lb/>τοὺς σοὺς δεδοικὼς μή τι γῆ πάθῃ κακόν.
</p>
               </sp>
               <sp>
                  <speaker>Οἰδίπους</speaker>
                  <p>
                     <lb rend="displayNum" n="1595"/>ὦ μοῖρ᾽, ἀπ᾽ ἀρχῆς ὥς μ᾽ ἔφυσας ἄθλιον
<lb/>καὶ τλήμον᾽, εἴ τις ἄλλος ἀνθρώπων ἔφυ:
<lb/>ὃν καὶ πρὶν ἐς φῶς μητρὸς ἐκ γονῆς μολεῖν,
<lb/>ἄγονον Ἀπόλλων Λαΐῳ μ᾽ ἐθέσπισεν
<lb/>φονέα γενέσθαι πατρός: ὦ τάλας ἐγώ.
<lb rend="displayNum" n="1600"/>ἐπεὶ δ᾽ ἐγενόμην, αὖθις ὁ σπείρας πατὴρ
<lb/>κτείνει με νομίσας πολέμιον πεφυκέναι:
<lb/>χρῆν γὰρ θανεῖν νιν ἐξ ἐμοῦ: πέμπει δέ με
<lb/>μαστὸν ποθοῦντα θηρσὶν ἄθλιον βοράν:
<lb/>οὗ σῳζόμεσθα — Ταρτάρου γὰρ ὤφελεν
<lb rend="displayNum" n="1605"/>ἐλθεῖν Κιθαιρὼν εἰς ἄβυσσα χάσματα,
<lb/>ὅς μ᾽ οὐ διώλεσ᾽, ἀλλὰ     <gap/>
                     <lb rend="displayNum" n="1606a"/>
                     <gap/> δουλεῦσαί τέ μοι
<lb rend="displayNum" n="1607"/>δαίμων ἔδωκε Πόλυβον ἀμφὶ δεσπότην.
<lb/>κτανὼν δ᾽ ἐμαυτοῦ πατέρ᾽ ὁ δυσδαίμων ἐγὼ
<lb/>ἐς μητρὸς ἦλθον τῆς ταλαιπώρου λέχος,
<lb rend="displayNum" n="1610"/>παῖδάς τ᾽ ἀδελφοὺς ἔτεκον, οὓς ἀπώλεσα,
<lb/>ἀρὰς παραλαβὼν Λαΐου καὶ παισὶ δούς.
<lb/>οὐ γὰρ τοσοῦτον ἀσύνετος πέφυκ᾽ ἐγὼ
<lb/>ὥστ᾽ εἰς ἔμ᾽ ὄμματ᾽ ἔς τ᾽ ἐμῶν παίδων βίον
<lb/>ἄνευ θεῶν του ταῦτ᾽ ἐμηχανησάμην.
<lb rend="displayNum" n="1615"/>
                     <milestone unit="para"/>εἶἑν: τί δράσω δῆθ᾽ ὁ δυσδαίμων ἐγώ;
<lb/>τίς ἡγεμών μοι ποδὸς ὁμαρτήσει τυφλοῦ;
<lb/>ἥδ᾽ ἡ θανοῦσα; ζῶσά γ᾽ ἂν σάφ᾽ οἶδ᾽ ὅτι.
<lb/>ἀλλ᾽ εὔτεκνος ξυνωρίς; ἀλλ᾽ οὐκ ἔστι μοι.
<lb/>ἀλλ᾽ ἔτι νεάζων αὐτὸς εὕροιμ᾽ ἂν βίον;
<lb rend="displayNum" n="1620"/>πόθεν; τί μ᾽ ἄρδην ὧδ᾽ ἀποκτείνεις, Κρέον;
<lb/>ἀποκτενεῖς γάρ, εἴ με γῆς ἔξω βαλεῖς.
<lb/>οὐ μὴν ἑλίξας γ᾽ ἀμφὶ σὸν χεῖρας γόνυ
<lb/>κακὸς φανοῦμαι: τὸ γὰρ ἐμόν ποτ᾽ εὐγενὲς
<lb/>οὐκ ἂν προδοίην, οὐδέ περ πράσσων κακῶς.
</p>
               </sp>
               <milestone n="1625" unit="card"/>
               <sp>
                  <speaker>Κρέων</speaker>
                  <p>
                     <lb rend="displayNum" n="1625"/>σοί τ᾽ εὖ λέλεκται γόνατα μὴ χρῴζειν ἐμά,
<lb/>ἐγὼ δὲ ναίειν σ᾽ οὐκ ἐάσαιμ᾽ ἂν χθόνα.
<lb/>νεκρῶν δὲ τῶνδε τὸν μὲν ἐς δόμους χρεὼν
<lb/>ἤδη κομίζειν, τόνδε δ᾽, ὃς πέρσων πόλιν
<lb/>πατρίδα σὺν ἄλλοις ἦλθε, Πολυνείκους νέκυν
<lb rend="displayNum" n="1630"/>ἐκβάλετ᾽ ἄθαπτον τῆσδ᾽ ὅρων ἔξω χθονός.
<lb/>κηρύξεται δὲ πᾶσι Καδμείοις τάδε:
<lb/>ὃς ἂν νεκρὸν τόνδ᾽ ἢ καταστέφων ἁλῷ
<lb/>ἢ γῇ καλύπτων, θάνατον ἀνταλλάξεται.
<lb/>
                     <del status="unremarkable">ἐᾶν δ᾽ ἄκλαυτον, ἄταφον, οἰωνοῖς βοράν.</del>
                     <lb rend="displayNum" n="1635"/>σὺ δ᾽ ἐκλιποῦσα τριπτύχους θρήνους νεκρῶν
<lb/>κόμιζε σαυτήν, Ἀντιγόνη, δόμων ἔσω
<lb/>καὶ παρθενεύου τὴν ἰοῦσαν ἡμέραν
<lb/>μένουσ᾽, ἐν ᾗ σε λέκτρον Αἵμονος μένει.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ὦ πάτερ, ἐν οἵοις κείμεθ᾽ ἄθλιοι κακοῖς.
<lb rend="displayNum" n="1640"/>ὥς σε στενάζω τῶν τεθνηκότων πλέον:
<lb/>οὐ γὰρ τὸ μέν σοι βαρὺ κακῶν, τὸ δ᾽ οὐ βαρύ,
<lb/>ἀλλ᾽ εἰς ἅπαντα δυστυχὴς ἔφυς, πάτερ.
<lb/>ἀτὰρ σ᾽ ἐρωτῶ τὸν νεωστὶ κοίρανον:
<lb/>τί τόνδ᾽ ὑβρίζεις πατέρ᾽ ἀποστέλλων χθονός;
<lb rend="displayNum" n="1645"/>τί θεσμοποιεῖς ἐπὶ ταλαιπώρῳ νεκρῷ;
</p>
               </sp>
               <sp>
                  <speaker>Κρέων</speaker>
                  <p>
                     <lb/>Ἐτεοκλέους βουλεύματ᾽, οὐχ ἡμῶν, τάδε.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ἄφρονά γε, καὶ σὺ μῶρος ὃς ἐπίθου τάδε.
</p>
               </sp>
               <sp>
                  <speaker>Κρέων</speaker>
                  <p>
                     <lb/>πῶς; τἀντεταλμέν᾽ οὐ δίκαιον ἐκπονεῖν;
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>οὔκ, ἢν πονηρά γ᾽ ᾖ κακῶς τ᾽ εἰρημένα.
</p>
               </sp>
               <sp>
                  <speaker>Κρέων</speaker>
                  <p>
                     <lb rend="displayNum" n="1650"/>τί δ᾽; οὐ δικαίως ὅδε κυσὶν δοθήσεται;
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>οὐκ ἔννομον γὰρ τὴν δίκην πράσσεσθέ νιν.
</p>
               </sp>
               <sp>
                  <speaker>Κρέων</speaker>
                  <p>
                     <lb/>εἴπερ γε πόλεως ἐχθρὸς ἦν οὐκ ἐχθρὸς ὤν.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>οὐκοῦν ἔδωκε τῇ τύχῃ τὸν δαίμονα.
</p>
               </sp>
               <sp>
                  <speaker>Κρέων</speaker>
                  <p>
                     <lb/>καὶ τῷ τάφῳ νυν τὴν δίκην παρασχέτω.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb rend="displayNum" n="1655"/>τί πλημμελήσας, τὸ μέρος εἰ μετῆλθε γῆς;
</p>
               </sp>
               <sp>
                  <speaker>Κρέων</speaker>
                  <p>
                     <lb/>ἄταφος ὅδ᾽ ἁνήρ, ὡς μάθῃς, γενήσεται.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ἐγώ σφε θάψω, κἂν ἀπεννέπῃ πόλις.
</p>
               </sp>
               <sp>
                  <speaker>Κρέων</speaker>
                  <p>
                     <lb/>σαυτὴν ἄρ᾽ ἐγγὺς τῷδε συνθάψεις νεκρῷ.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ἀλλ᾽ εὐκλεές τοι δύο φίλω κεῖσθαι πέλας.
</p>
               </sp>
               <sp>
                  <speaker>Κρέων</speaker>
                  <p>
                     <lb rend="displayNum" n="1660"/>λάζυσθε τήνδε κἀς δόμους κομίζετε.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>οὐ δῆτ᾽, ἐπεὶ τοῦδ᾽ οὐ μεθήσομαι νεκροῦ.
</p>
               </sp>
               <sp>
                  <speaker>Κρέων</speaker>
                  <p>
                     <lb/>ἔκριν᾽ ὁ δαίμων, παρθέν᾽, οὐχ ἃ σοὶ δοκεῖ.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>κἀκεῖνο κέκριται, μὴ ἐφυβρίζεσθαι νεκρούς.
</p>
               </sp>
               <sp>
                  <speaker>Κρέων</speaker>
                  <p>
                     <lb/>ὡς οὔτις ἀμφὶ τῷδ᾽ ὑγρὰν θήσει κόνιν.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb rend="displayNum" n="1665"/>ναὶ πρός σε τῆσδε μητρὸς Ἰοκάστης, Κρέον.
</p>
               </sp>
               <sp>
                  <speaker>Κρέων</speaker>
                  <p>
                     <lb/>μάταια μοχθεῖς: οὐ γὰρ ἂν τύχοις τάδε.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>σὺ δ᾽ ἀλλὰ νεκρῷ λουτρὰ περιβαλεῖν μ᾽ ἔα.
</p>
               </sp>
               <sp>
                  <speaker>Κρέων</speaker>
                  <p>
                     <lb/>ἓν τοῦτ᾽ ἂν εἴη τῶν ἀπορρήτων πόλει.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ἀλλ᾽ ἀμφὶ τραύματ᾽ ἄγρια τελαμῶνας βαλεῖν.
</p>
               </sp>
               <sp>
                  <speaker>Κρέων</speaker>
                  <p>
                     <lb rend="displayNum" n="1670"/>οὐκ ἔσθ᾽ ὅπως σὺ τόνδε τιμήσεις νέκυν.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ὦ φίλτατ᾽, ἀλλὰ στόμα γε σὸν προσπτύξομαι.
<milestone n="1672" unit="card"/>
                  </p>
               </sp>
               <sp>
                  <speaker>Κρέων</speaker>
                  <p>
                     <lb/>οὐ μὴ ἐς γάμους σοὺς συμφορὰν κτήσῃ γόοις.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ἦ γὰρ γαμοῦμαι ζῶσα παιδὶ σῷ ποτε;
</p>
               </sp>
               <sp>
                  <speaker>Κρέων</speaker>
                  <p>
                     <lb/>πολλή σ᾽ ἀνάγκη: ποῖ γὰρ ἐκφεύξῃ λέχος;
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb rend="displayNum" n="1675"/>νὺξ ἆρ᾽ ἐκείνη Δαναΐδων μ᾽ ἕξει μίαν.
</p>
               </sp>
               <sp>
                  <speaker>Κρέων</speaker>
                  <p>
                     <lb/>εἶδες τὸ τόλμημ᾽ οἷον ἐξωνείδισεν;
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ἴστω σίδηρος ὅρκιόν τέ μοι ξίφος.
</p>
               </sp>
               <sp>
                  <speaker>Κρέων</speaker>
                  <p>
                     <lb/>τί δ᾽ ἐκπροθυμῇ τῶνδ᾽ ἀπηλλάχθαι γάμων;
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>συμφεύξομαι τῷδ᾽ ἀθλιωτάτῳ πατρί.
</p>
               </sp>
               <sp>
                  <speaker>Κρέων</speaker>
                  <p>
                     <lb rend="displayNum" n="1680"/>γενναιότης σοι, μωρία δ᾽ ἔνεστί τις.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>καὶ ξυνθανοῦμαί γ᾽, ὡς μάθῃς περαιτέρω.
</p>
               </sp>
               <sp>
                  <speaker>Κρέων</speaker>
                  <p>
                     <lb/>ἴθ᾽, οὐ φονεύσεις παῖδ᾽ ἐμόν, λίπε χθόνα.
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>ὦ θύγατερ, αἰνῶ μέν σε τῆς προθυμίας.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ἀλλ᾽ εἰ γαμοίμην, σὺ δὲ μόνος φεύγοις, πάτερ;
</p>
               </sp>
               <sp>
                  <speaker>Οἰδίπους</speaker>
                  <p>
                     <lb rend="displayNum" n="1685"/>μέν᾽ εὐτυχοῦσα, τἄμ᾽ ἐγὼ στέρξω κακά.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>καὶ τίς σε τυφλὸν ὄντα θεραπεύσει, πάτερ;
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>πεσὼν ὅπου μοι μοῖρα κείσομαι πέδῳ.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ὁ δ᾽ Οἰδίπους ποῦ καὶ τὰ κλείν᾽ αἰνίγματα;
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>ὄλωλ᾽: ἓν ἦμάρ μ᾽ ὤλβισ᾽, ἓν δ᾽ ἀπώλεσεν.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb rend="displayNum" n="1690"/>οὔκουν μετασχεῖν κἀμὲ δεῖ τῶν σῶν κακῶν;
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>αἰσχρὰ φυγὴ θυγατρὶ σὺν τυφλῷ πατρί.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>οὔ, σωφρονούσῃ γ᾽, ἀλλὰ γενναία, πάτερ.
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>προσάγαγέ νύν με, μητρὸς ὡς ψαύσω σέθεν.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ἰδού, γεραιᾶς φιλτάτης ψαῦσον χερί.
</p>
               </sp>
               <sp>
                  <speaker>Οἰδίπους</speaker>
                  <p>
                     <lb rend="displayNum" n="1695"/>ὦ μῆτερ, ὦ ξυνάορ᾽ ἀθλιωτάτη.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>οἰκτρὰ πρόκειται, πάντ᾽ ἔχουσ᾽ ὁμοῦ κακά.
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>Ἐτεοκλέους δὲ πτῶμα Πολυνείκους τε ποῦ;
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>τώδ᾽ ἐκτάδην σοι κεῖσθον ἀλλήλοιν πέλας.
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>πρόσθες τυφλὴν χεῖρ᾽ ἐπὶ πρόσωπα δυστυχῆ.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb rend="displayNum" n="1700"/>ἰδού, θανόντων σῶν τέκνων ἅπτου χερί.
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>ὦ φίλα πεσήματ᾽ ἄθλι᾽ ἀθλίου πατρός.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ὦ φίλτατον δῆτ᾽ ὄνομα Πολυνείκους ἐμοί.
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>νῦν χρησμός, ὦ παῖ, Λοξίου περαίνεται.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ὁ ποῖος; ἀλλ᾽ ἦ πρὸς κακοῖς ἐρεῖς κακά;
</p>
               </sp>
               <sp>
                  <speaker>Οἰδίπους</speaker>
                  <p>
                     <lb rend="displayNum" n="1705"/>ἐν ταῖς Ἀθήναις κατθανεῖν μ᾽ ἀλώμενον.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ποῦ; τίς σε πύργος Ἀτθίδος προσδέξεται;
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>ἱερὸς Κολωνός, δώμαθ᾽ ἱππίου θεοῦ.
<lb/>ἀλλ᾽ εἶα, τυφλῷ τῷδ᾽ ὑπηρέτει πατρί,
<lb/>ἐπεὶ προθυμῇ τῆσδε κοινοῦσθαι φυγῆς.
<milestone n="1710" unit="card"/>
                  </p>
               </sp>
            </div>
            <div type="lyric" org="uniform" sample="complete" part="N">
               <sp>
                  <speaker>Ἀντιγόνη</speaker>
                  <p>
                     <lb rend="displayNum" n="1710"/>ἴθ᾽ ἐς φυγὰν τάλαιναν: ὄρεγε χέρα φίλαν,
<lb/>πάτερ γεραιέ, πομπίμαν
<lb/>ἔχων ἔμ᾽ ὥστε ναυσίπομπον αὔραν.
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>
                     <add>ἰδοὺ</add> ἰδού, πορεύομαι:
<lb rend="displayNum" n="1715"/>τέκνον, σύ μοι ποδαγὸς ἀθλία γενοῦ.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>γενόμεθα γενόμεθ᾽, ἄθλιαί
<lb/>γε δῆτα Θηβαιᾶν μάλιστα παρθένων.
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>πόθι γεραιὸν ἴχνος τίθημι;
<lb/>βάκτρα πρόσφερ᾽, ὦ τέκνον.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb rend="displayNum" n="1720"/>τᾷδε τᾷδε βᾶθί μοι,
<lb/>τᾷδε τᾷδε πόδα τιθείς,
<lb/>ὥστ᾽ ὄνειρον ἰσχύν.
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>ἰὼ ἰώ, δυστυχεστάτας φυγὰς
<lb/>ἐλαύνων τὸν γέροντά μ᾽ ἐκ πάτρας.
<lb rend="displayNum" n="1725"/>ἰὼ ἰώ, δεινὰ δείν᾽ ἐγὼ τλάς.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>τί τλάς; τί τλάς; οὐχ ὁρᾷ Δίκα κακούς,
<lb/>οὐδ᾽ ἀμείβεται βροτῶν ἀσυνεσίας.
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>ὅδ᾽ εἰμὶ μοῦσαν ὃς ἐπὶ καλ-
<lb/>λίνικον οὐράνιον ἔβαν
<lb rend="displayNum" n="1730"/>
                     <add>μειξο</add>παρθένου κόρας
<lb/>αἴνιγμ᾽ ἀσύνετον εὑρών.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>Σφιγγὸς ἀναφέρεις ὄνειδος.
<lb/>ἄπαγε τὰ πάρος εὐτυχήματ᾽ αὐδῶν.
<lb/>τάδε σ᾽ ἐπέμενε μέλεα πάθεα
<lb rend="displayNum" n="1735"/>φυγάδα πατρίδος ἄπο γενόμενον,
<lb/>ὦ πάτερ, θανεῖν που.
<lb/>
                     <milestone unit="para"/>ποθεινὰ δάκρυα παρὰ φίλαισι παρθένοις
<lb/>λιποῦσ᾽ ἄπειμι πατρίδος ἀποπρὸ γαίας
<lb/>ἀπαρθένευτ᾽ ἀλωμένα.
<lb rend="displayNum" n="1740"/>φεῦ τὸ χρήσιμον φρενῶν
<lb/>ἐς πατρός γε συμφορὰς
<lb/>εὐκλεᾶ με θήσει:
<lb/>τάλαιν᾽ ἐγὼ <add>σῶν</add> συγγόνου θ᾽ ὑβρισμάτων,
<lb/>ὃς ἐκ δόμων νέκυς ἄθαπτος οἴχεται
<lb rend="displayNum" n="1745"/>μέλεος, ὅν, εἴ με καὶ θανεῖν, πάτερ, χρεών,
<lb/>σκότια γᾷ καλύψω.
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>πρὸς ἥλικας φάνηθι σάς.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>ἅλις ὀδυρμάτων ἐμῶν.
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>σὺ δ᾽ ἀμφὶ βωμίους λιτὰς — 
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb rend="displayNum" n="1750"/>κόρον ἔχουσ᾽ ἐμῶν κακῶν.
</p>
               </sp>
               <sp>
                  <speaker>Οἰδίπους</speaker>
                  <p>
                     <lb/>ἴθ᾽ ἀλλὰ Βρόμιος ἵνα τε σηκὸς
<lb/>ἄβατος ὄρεσι μαινάδων.
</p>
               </sp>
               <sp>
                  <speaker>Ἀντιγόνη</speaker>
                  <p>
                     <lb/>Καδμείαν ᾧ νεβρίδα
<lb/>στολιδωσαμένα ποτ᾽ ἐγὼ Σεμέλας
<lb rend="displayNum" n="1756"/>θίασον ἱερὸν ὄρεσιν ἀνεχόρευσα,
<lb/>χάριν ἀχάριτον ἐς θεοὺς διδοῦσα;
</p>
               </sp>
               <milestone n="1758" unit="card"/>
            </div>
            <div type="trochees" org="uniform" sample="complete" part="N">
               <sp>
                  <speaker>Οἰδίπους</speaker>
                  <p>
                     <lb/>ὦ πάτρας κλεινῆς πολῖται, λεύσσετ᾽, Οἰδίπους ὅδε,
<lb/>ὃς τὰ κλείν᾽ αἰνίγματ᾽ ἔγνω καὶ μέγιστος ἦν ἀνήρ,
<lb rend="displayNum" n="1760"/>ὃς μόνος Σφιγγὸς κατέσχον τῆς μιαιφόνου κράτη,
<lb/>νῦν ἄτιμος αὐτὸς οἰκτρὸς ἐξελαύνομαι χθονός.
<lb/>ἀλλὰ γὰρ τί ταῦτα θρηνῶ καὶ μάτην ὀδύρομαι;
<lb/>τὰς γὰρ ἐκ θεῶν ἀνάγκας θνητὸν ὄντα δεῖ φέρειν.
<milestone n="1764" unit="card"/>
                  </p>
               </sp>
            </div>
            <div type="anapests" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ὦ μέγα σεμνὴ Νίκη, τὸν ἐμὸν
<lb rend="displayNum" n="1765"/>βίοτον κατέχοις
<lb/>καὶ μὴ λήγοις στεφανοῦσα.
</p>
               </sp>
            </div>
         </div>
      </body>
   </text>
</TEI>