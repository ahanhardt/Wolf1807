<?xml version="1.0" encoding="UTF-8"?><?oxygen RNGSchema="../src/rng/tei-xl.rng"
                        type="xml"?><TEI xmlns="http://www.tei-c.org/ns/1.0" n="eur.rh_murray_gk.xml">
   <teiHeader type="text">
      <fileDesc>
         <titleStmt>
            <title type="work" n="Rh.">Rhesus</title>
            <title type="sub">Machine readable text</title>
            <author n="Eur.">Euripides</author>
            <editor role="editor" n="Murray">Gilbert Murray</editor>
            <sponsor>Perseus Project, Tufts University</sponsor>
            <principal>Gregory Crane</principal>
            <respStmt>
               <resp>Prepared under the supervision of</resp>
               <name>Lisa Cerrato</name>
               <name>William Merrill</name>
               <name>Elli Mylonas</name>
               <name>David Smith</name>
            </respStmt>
         </titleStmt>
         <extent>About 100Kb</extent>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
         </publicationStmt>
         <sourceDesc default="false">
            <bibl default="false">
               <author>Euripides</author>
               <title>Euripidis Fabulae, vol. 3</title>
               <editor role="editor">Gilbert Murray</editor>
               <pubPlace>Oxford</pubPlace>
               <publisher>Clarendon Press, Oxford</publisher>
               <date>1913</date>
            </bibl>
         </sourceDesc>
      </fileDesc>
      <encodingDesc>
         <refsDecl>
            <refState unit="line"/>
         </refsDecl>
      </encodingDesc>
   </teiHeader>
   <text xml:lang="greek">
      <body>
         <div type="choral" org="uniform" sample="complete" part="N">
            <milestone n="1" unit="card"/>
            <div type="anapests" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>Βᾶθι πρὸς εὐνὰς τὰς Ἑκτορέους.
<lb/>τίς ὑπασπιστῶν ἄγρυπνος βασιλέως,
<lb/>ἢ τευχοφόρων;
<lb/>δέξαιτο νέων κληδόνα μύθων,
<lb rend="displayNum" n="5"/>οἳ τετράμοιρον νυκτὸς φυλακὴν
<lb/>πάσης στρατιᾶς προκάθηνται.
<lb/>ὄρθου κεφαλὴν πῆχυν ἐρείσας,
<lb/>λῦσον βλεφάρων γοργωπὸν ἕδραν,
<lb/>λεῖπε χαμεύνας φυλλοστρώτους,
<lb rend="displayNum" n="10"/>Ἕκτορ: καιρὸς γὰρ ἀκοῦσαι.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>τίς ὅδ᾽; ἦ φίλιος φθόγγος: τίς ἀνήρ;
<lb/>τί τὸ σῆμα; θρόει:
<lb/>τίνες ἐκ νυκτῶν τὰς ἡμετέρας
<lb/>κοίτας πλάθουσ᾽; ἐνέπειν χρή.
</p>
               </sp>
               <sp>
                  <speaker>Χορός</speaker>
                  <p>
                     <lb rend="displayNum" n="15"/>φύλακες στρατιᾶς.
</p>
               </sp>
               <sp>
                  <speaker>Ἕκτωρ</speaker>
                  <p>
τί φέρῃ θορύβῳ;
</p>
               </sp>
               <sp>
                  <speaker>Χορός</speaker>
                  <p>
                     <lb/>θάρσει.
</p>
               </sp>
               <sp>
                  <speaker>Ἕκτωρ</speaker>
                  <p>
θαρσῶ.
<lb/>μῶν τις λόχος ἐκ νυκτῶν;
</p>
               </sp>
               <sp>
                  <speaker>Χορός</speaker>
                  <p>
                     <del status="unremarkable">οὐκ ἔστι.</del>
                  </p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>τί σὺ γὰρ
<lb/>φυλακὰς προλιπὼν κινεῖς στρατιάν,
<lb/>εἰ μή τιν᾽ ἔχων νυκτηγορίαν;
<lb rend="displayNum" n="20"/>οὐκ οἶσθα δορὸς πέλας Ἀργείου
<lb/>νυχίαν ἡμᾶς
<lb/>κοίταν πανόπλους κατέχοντας;
</p>
               </sp>
               <milestone n="23" unit="card"/>
            </div>
            <div type="strophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ὁπλίζου χέρα: συμμάχων,
<lb/>Ἕκτορ, βᾶθι πρὸς εὐνάς,
<lb rend="displayNum" n="25"/>ὄτρυνον ἔγχος αἴρειν, ἀφύπνισον.
<lb/> — πέμπε φίλους ἰέναι ποτὶ σὸν λόχον,
<lb/>ἁρμόσατε ψαλίοις ἵππους.
<lb/> — τίς εἶσ᾽ ἐπὶ Πανθοΐδαν,
<lb/>ἢ τὸν Εὐρώπας, Λυκίων ἀγὸν ἀνδρῶν;
<lb rend="displayNum" n="30"/> — ποῦ σφαγίων ἔφοροι;
<lb/> — ποῦ δὲ γυμνήτων μόναρχοι
<lb/>τοξοφόροι τε Φρυγῶν;
<lb/> — ζεύγνυτε κερόδετα τόξα νευραῖς.
<milestone n="34" unit="card"/>
                  </p>
               </sp>
            </div>
            <div type="anapests" org="uniform" sample="complete" part="N">
               <sp>
                  <speaker>Ἕκτωρ</speaker>
                  <p>
                     <lb/>τὰ μὲν ἀγγέλλεις δείματ᾽ ἀκούειν,
<lb rend="displayNum" n="35"/>τὰ δὲ θαρσύνεις, κοὐδὲν καθαρῶς.
<lb/>ἀλλ᾽ ἦ Κρονίου Πανὸς τρομερᾷ
<lb/>μάστιγι φοβῇ; <del status="unremarkable">φυλακὰς δὲ λιπὼν
<lb/>κινεῖς στρατιάν.</del> τί θροεῖς; τί σε φῶ
<lb/>νέον ἀγγέλλειν; πολλὰ γὰρ εἰπὼν
<lb rend="displayNum" n="40"/>οὐδὲν τρανῶς ἀπέδειξας.
</p>
               </sp>
               <milestone n="41" unit="card"/>
            </div>
            <div type="antistrophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>πύρ᾽ αἴθει στρατὸς Ἀργόλας,
<lb/>Ἕκτορ, πᾶσαν ἀν᾽ ὄρφναν,
<lb/>διειπετῆ δὲ ναῶν πυρσοῖς σταθμά.
<lb/>πᾶς δ᾽ Ἀγαμεμνονίαν προσέβα στρατὸς
<lb rend="displayNum" n="45"/>ἐννύχιος θορύβῳ σκηνάν,
<lb/>νέαν τιν᾽ ἐφιέμενοι
<lb/>βάξιν. οὐ γάρ πω πάρος ὧδ᾽ ἐφοβήθη
<lb/>ναυσιπόρος στρατιά.
<lb/>σοὶ δ᾽, ὑποπτεύων τὸ μέλλον,
<lb rend="displayNum" n="50"/>ἤλυθον ἄγγελος, ὡς
<lb/>μήποτ᾽ ἐς ἐμέ τινα μέμψιν εἴπῃς.</p>
               </sp>
            </div>
         </div>
         <milestone n="52" unit="card"/>
         <div type="episode" org="uniform" sample="complete" part="N">
            <sp>
               <speaker>Ἕκτωρ</speaker>
               <p>
                  <lb/>ἐς καιρὸν ἥκεις, καίπερ ἀγγέλλων φόβον:
<lb/>ἅνδρες γὰρ ἐκ γῆς τῆσδε νυκτέρῳ πλάτῃ
<lb/>λαθόντες ὄμμα τοὐμὸν ἀρεῖσθαι φυγὴν
<lb rend="displayNum" n="55"/>μέλλουσι: σαίνει μ᾽ ἔννυχος φρυκτωρία.
<lb/>ὦ δαῖμον, ὅστις μ᾽ εὐτυχοῦντ᾽ ἐνόσφισας
<lb/>θοίνης λέοντα, πρὶν τὸν Ἀργείων στρατὸν
<lb/>σύρδην ἅπαντα τῷδ᾽ ἀναλῶσαι δορί.
<lb/>εἰ γὰρ φαεννοὶ μὴ ξυνέσχον ἡλίου
<lb rend="displayNum" n="60"/>λαμπτῆρες, οὔτἂν ἔσχον εὐτυχοῦν δόρυ,
<lb/>πρὶν ναῦς πυρῶσαι καὶ διὰ σκηνῶν μολεῖν
<lb/>κτείνων Ἀχαιοὺς τῇδε πολυφόνῳ χερί.
<lb/>κἀγὼ μὲν ἦ πρόθυμος ἱέναι δόρυ
<lb/>ἐν νυκτὶ χρῆσθαί τ᾽ εὐτυχεῖ ῥύμῃ θεοῦ:
<lb rend="displayNum" n="65"/>ἀλλ᾽ οἱ σοφοί με καὶ τὸ θεῖον εἰδότες
<lb/>μάντεις ἔπεισαν ἡμέρας μεῖναι φάος
<lb/>κἄπειτ᾽ Ἀχαιῶν μηδέν᾽ ἐν χέρσῳ λιπεῖν.
<lb/>οἳ δ᾽ οὐ μένουσι τῶν ἐμῶν θυοσκόων
<lb/>βουλάς: ἐν ὄρφνῃ δραπέτης μέγα σθένει.
<lb rend="displayNum" n="70"/>ἀλλ᾽ ὡς τάχιστα χρὴ παραγγέλλειν στρατῷ
<lb/>τεύχη πρόχειρα λαμβάνειν λῆξαί θ᾽ ὕπνου,
<lb/>ὡς ἄν τις αὐτῶν καὶ νεὼς θρῴσκων ἔπι
<lb/>νῶτον χαραχθεὶς κλίμακας ῥάνῃ φόνῳ,
<lb/>οἳ δ᾽ ἐν βρόχοισι δέσμιοι λελημμένοι
<lb rend="displayNum" n="75"/>Φρυγῶν ἀρούρας ἐκμάθωσι γαπονεῖν.
</p>
            </sp>
            <sp>
               <speaker>Χορός</speaker>
               <p>
                  <lb/>Ἕκτορ, ταχύνεις πρὶν μαθεῖν τὸ δρώμενον:
<lb/>ἅνδρες γὰρ εἰ φεύγουσιν οὐκ ἴσμεν τορῶς.
</p>
            </sp>
            <sp>
               <speaker>Ἕκτωρ</speaker>
               <p>
                  <lb/>τίς γὰρ πύρ᾽ αἴθειν πρόφασις Ἀργείων στρατόν;
</p>
            </sp>
            <sp>
               <speaker>Χορός</speaker>
               <p>
                  <lb/>οὐκ οἶδ᾽: ὕποπτον δ᾽ ἐστὶ κάρτ᾽ ἐμῇ φρενί.
</p>
            </sp>
            <sp>
               <speaker>Ἕκτωρ</speaker>
               <p>
                  <lb rend="displayNum" n="80"/>πάντ᾽ ἂν φοβηθεὶς ἴσθι, δειμαίνων τόδε.
</p>
            </sp>
            <sp>
               <speaker>Χορός</speaker>
               <p>
                  <lb/>οὔπω πρὶν ἧψαν πολέμιοι τοσόνδε φῶς.
</p>
            </sp>
            <sp>
               <speaker>Ἕκτωρ</speaker>
               <p>
                  <lb/>οὐδ᾽ ὧδέ γ᾽ αἰσχρῶς ἔπεσον ἐν τροπῇ δορός.
</p>
            </sp>
            <sp>
               <speaker>Χορός</speaker>
               <p>
                  <lb/>σὺ ταῦτ᾽ ἔπραξας: καὶ τὰ λοιπὰ νῦν σκόπει.
</p>
            </sp>
            <sp>
               <speaker>Ἕκτωρ</speaker>
               <p>
                  <lb/>ἁπλοῦς ἐπ᾽ ἐχθροῖς μῦθος ὁπλίζειν χέρα.
</p>
            </sp>
            <milestone n="85" unit="card"/>
            <sp>
               <speaker>Χορός</speaker>
               <p>
                  <lb rend="displayNum" n="85"/>καὶ μὴν ὅδ᾽ Αἰνέας καὶ μάλα σπουδῇ ποδὸς
<lb/>στείχει, νέον τι πρᾶγμ᾽ ἔχων φίλοις φράσαι.
</p>
            </sp>
            <sp>
               <speaker>Αἰνείας</speaker>
               <p>
                  <lb/>Ἕκτορ, τί χρῆμα νύκτεροι κατὰ στρατὸν
<lb/>τὰς σὰς πρὸς εὐνὰς φύλακες ἐλθόντες φόβῳ
<lb/>νυκτηγοροῦσι καὶ κεκίνηται: στρατός;
</p>
            </sp>
            <sp>
               <speaker>Ἕκτωρ</speaker>
               <p>
                  <lb rend="displayNum" n="90"/>Αἰνέα, πύκαζε τεύχεσιν δέμας σέθεν.
</p>
            </sp>
            <sp>
               <speaker>Αἰνείας</speaker>
               <p>
                  <lb/>τί δ᾽ ἔστι; μῶν τις πολεμίων ἀγγέλλεται
<lb/>δόλος κρυφαῖος ἑστάναι κατ᾽ εὐφρόνην;
</p>
            </sp>
            <sp>
               <speaker>Ἕκτωρ</speaker>
               <p>
                  <lb/>φεύγουσιν ἅνδρες κἀπιβαίνουσιν νεῶν.
</p>
            </sp>
            <sp>
               <speaker>Αἰνείας</speaker>
               <p>
                  <lb/>τί τοῦδ᾽ ἂν εἴποις ἀσφαλὲς τεκμήριον;
</p>
            </sp>
            <sp>
               <speaker>Ἕκτωρ</speaker>
               <p>
                  <lb rend="displayNum" n="95"/>αἴθουσι πᾶσαν νύκτα λαμπάδας πυρός:
<lb/>καί μοι δοκοῦσιν οὐ μενεῖν ἐς αὔριον,
<lb/>ἀλλ᾽ ἐκκέαντες πύρσ᾽ ἐπ᾽ εὐσέλμων νεῶν
<lb/>φυγῇ πρὸς οἴκους τῆσδ᾽ ἀφορμήσειν χθονός.
</p>
            </sp>
            <sp>
               <speaker>Αἰνείας</speaker>
               <p>
                  <lb/>σὺ δ᾽ ὡς τί δράσων πρὸς τάδ᾽ ὁπλίζῃ χέρας;
</p>
            </sp>
            <sp>
               <speaker>Ἕκτωρ</speaker>
               <p>
                  <lb rend="displayNum" n="100"/>φεύγοντας αὐτοὺς κἀπιθρῴσκοντας νεῶν
<lb/>λόγχῃ καθέξω κἀπικείσομαι βαρύς:
<lb/>αἰσχρὸν γὰρ ἡμῖν, καὶ πρὸς αἰσχύνῃ κακόν,
<lb/>θεοῦ διδόντος πολεμίους ἄνευ μάχης
<lb/>φεύγειν ἐᾶσαι πολλὰ δράσαντας κακά.
</p>
            </sp>
            <sp>
               <speaker>Αἰνείας</speaker>
               <p>
                  <lb rend="displayNum" n="105"/>εἴθ᾽ ἦσθ᾽ ἀνὴρ εὔβουλος ὡς δρᾶσαι χερί.
<lb/>ἀλλ᾽ οὐ γὰρ αὑτὸς πάντ᾽ ἐπίστασθαι βροτῶν
<lb/>πέφυκεν: ἄλλῳ δ᾽ ἄλλο πρόσκειται γέρας,
<lb/>σὲ μὲν μάχεσθαι, τοὺς δὲ βουλεύειν καλῶς:
<lb/>ὅστις πυρὸς λαμπτῆρας ἐξήρθης κλύων
<lb rend="displayNum" n="110"/>φλέγειν Ἀχαιούς, καὶ στρατὸν μέλλεις ἄγειν
<lb/>τάφρους ὑπερβὰς νυκτὸς ἐν καταστάσει.
<lb/>καίτοι περάσας κοῖλον αὐλώνων βάθος,
<lb/>εἰ μὴ κυρήσεις πολεμίους ἀπὸ χθονὸς
<lb/>φεύγοντας, ἀλλὰ σὸν βλέποντας ἐς δόρυ,
<lb rend="displayNum" n="115"/>νικώμενος μὲν οὔτι μὴ μόλῃς πάλιν:
<lb/>πῶς γὰρ περάσει σκόλοπας ἐν τροπῇ στρατός;
<lb/>πῶς δ᾽ αὖ γεφύρας διαβαλοῦσ᾽ ἱππηλάται,
<lb/>ἢν ἆρα μὴ θραύσαντες ἀντύγων χνόας;
<lb/>νικῶν δ᾽ ἔφεδρον παῖδ᾽ ἔχεις τὸν Πηλέως,
<lb rend="displayNum" n="120"/>ὅς σ᾽ οὐκ ἐάσει ναυσὶν ἐμβαλεῖν φλόγα,
<lb/>οὐδ᾽ ὧδ᾽ Ἀχαιούς, ὡς δοκεῖς, ἀναρπάσαι.
<lb/>αἴθων γὰρ ἁνὴρ καὶ πεπύργωται χερί.
<lb/>ἀλλὰ στρατὸν μὲν ἥσυχον παρ᾽ ἀσπίδας
<lb/>εὕδειν ἐῶμεν ἐκ κόπων ἀρειφάτων,
<lb rend="displayNum" n="125"/>κατάσκοπον δὲ πολεμίων, ὃς ἂν θέλῃ,
<lb/>πέμπειν δοκεῖ μοι: κἂν μὲν αἴρωνται φυγήν,
<lb/>στείχοντες ἐμπέσωμεν Ἀργείων στρατῷ:
<lb/>εἰ δ᾽ ἐς δόλον τιν᾽ ἥδ᾽ ἄγει φρυκτωρία,
<lb/>μαθόντες ἐχθρῶν μηχανὰς κατασκόπου
<lb rend="displayNum" n="130"/>βουλευσόμεσθα: τήνδ᾽ ἔχω γνώμην, ἄναξ.
</p>
            </sp>
            <milestone n="131" unit="card"/>
            <div type="strophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>τάδε δοκεῖ, τάδε μεταθέμενος νόει.
<lb/>σφαλερὰ δ᾽ οὐ φιλῶ στρατηγῶν κράτη.
<lb/>τί γὰρ ἄμεινον ἢ
<lb/>ταχυβάταν νεῶν κατόπταν μολεῖν
<lb rend="displayNum" n="135"/>πέλας ὅ τί ποτ᾽ ἄρα δαΐοις
<lb/>πυρὰ κατ᾽ ἀντίπρῳρα ναυστάθμων δαίεται;
<milestone n="137" unit="card"/>
                  </p>
               </sp>
            </div>
            <div type="iambic" org="uniform" sample="complete" part="N">
               <sp>
                  <speaker>Ἕκτωρ</speaker>
                  <p>
                     <lb/>νικᾶτ᾽, ἐπειδὴ πᾶσιν ἁνδάνει τάδε.
<lb/>στείχων δὲ κοίμα συμμάχους: τάχ᾽ ἂν στρατὸς
<lb/>κινοῖτ᾽ ἀκούσας νυκτέρους ἐκκλησίας.
<lb rend="displayNum" n="140"/>ἐγὼ δὲ πέμψω πολεμίων κατάσκοπον.
<lb/>κἂν μέν τιν᾽ ἐχθρῶν μηχανὴν πυθώμεθα,
<lb/>σὺ πάντ᾽ ἀκούσῃ καὶ παρὼν εἴσῃ λόγον:
<lb/>ἐὰν δ᾽ ἀπαίρωσ᾽ ἐς φυγὴν ὁρμώμενοι,
<lb/>σάλπιγγος αὐδὴν προσδοκῶν καραδόκει,
<lb rend="displayNum" n="145"/>ὡς οὐ μενοῦντά μ᾽: ἀλλὰ προσμείξω νεῶν
<lb/>ὁλκοῖσι νυκτὸς τῆσδ᾽ ἐπ᾽ Ἀργείων στρατῷ.
</p>
               </sp>
               <sp>
                  <speaker>Αἰνείας</speaker>
                  <p>
                     <lb/>πέμφ᾽ ὡς τάχιστα: νῦν γὰρ ἀσφαλῶς φρονεῖς.
<lb/>σὺν σοὶ δ᾽ ἔμ᾽ ὄψῃ καρτεροῦνθ᾽, ὅταν δέῃ.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>τίς δῆτα Τρώων οἳ πάρεισιν ἐν λόγῳ
<lb rend="displayNum" n="150"/>θέλει κατόπτης ναῦς ἐπ᾽ Ἀργείων μολεῖν;
<lb/>τίς ἂν γένοιτο τῆσδε γῆς εὐεργέτης;
<lb/>τίς φησιν; οὔτοι πάντ᾽ ἐγὼ δυνήσομαι
<lb/>πόλει πατρῴᾳ συμμάχοις θ᾽ ὑπηρετεῖν.
</p>
               </sp>
               <sp>
                  <speaker>Δόλων</speaker>
                  <p>
                     <lb/>ἐγὼ πρὸ γαίας τόνδε κίνδυνον θέλω
<lb rend="displayNum" n="155"/>ῥίψας κατόπτης ναῦς ἐπ᾽ Ἀργείων μολεῖν,
<lb/>καὶ πάντ᾽ Ἀχαιῶν ἐκμαθὼν βουλεύματα
<lb/>ἥξω: ἐπὶ τούτοις τόνδ᾽ ὑφίσταμαι πόνον.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>ἐπώνυμος μὲν κάρτα καὶ φιλόπτολις
<lb/>Δόλων: πατρὸς δὲ καὶ πρὶν εὐκλεᾶ δόμον
<lb rend="displayNum" n="160"/>νῦν δὶς τόσως ἔθηκας εὐκλεέστερον.
</p>
               </sp>
               <sp>
                  <speaker>Δόλων</speaker>
                  <p>
                     <lb/>οὐκοῦν πονεῖν μὲν χρή, πονοῦντα δ᾽ ἄξιον
<lb/>μισθὸν φέρεσθαι. παντὶ γὰρ προσκείμενον
<lb/>κέρδος πρὸς ἔργῳ τὴν χάριν τίκτει διπλῆν.
</p>
               </sp>
               <milestone n="164" unit="card"/>
               <sp>
                  <speaker>Ἕκτωρ</speaker>
                  <p>
                     <lb/>ναί, καὶ δίκαια ταῦτα κοὐκ ἄλλως λέγω.
<lb rend="displayNum" n="165"/>τάξαι δὲ μισθόν, πλὴν ἐμῆς τυραννίδος.
</p>
               </sp>
               <sp>
                  <speaker>Δόλων</speaker>
                  <p>
                     <lb/>οὐ σῆς ἐρῶμεν πολιόχου τυραννίδος.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>σὺ δ᾽ ἀλλὰ γήμας Πριαμιδῶν γαμβρὸς γενοῦ.
</p>
               </sp>
               <sp>
                  <speaker>Δόλων</speaker>
                  <p>
                     <lb/>οὐδ᾽ ἐξ ἐμαυτοῦ μειζόνων γαμεῖν θέλω.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>χρυσὸς πάρεστιν, εἰ τόδ᾽ αἰτήσεις γέρας.
</p>
               </sp>
               <sp>
                  <speaker>Δόλων</speaker>
                  <p>
                     <lb rend="displayNum" n="170"/>ἀλλ᾽ ἔστ᾽ ἐν οἴκοις: οὐ βίου σπανίζομεν.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>τί δῆτα χρῄζεις ὧν κέκευθεν Ἴλιος;
</p>
               </sp>
               <sp>
                  <speaker>Δόλων</speaker>
                  <p>
                     <lb/>ἑλὼν Ἀχαιοὺς δῶρά μοι ξυναίνεσον.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>δώσω: σὺ δ᾽ αἴτει πλὴν στρατηλάτας νεῶν.
</p>
               </sp>
               <sp>
                  <speaker>Δόλων</speaker>
                  <p>
                     <lb/>κτεῖν᾽, οὔ σ᾽ ἀπαιτῶ Μενέλεω σχέσθαι χέρα.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb rend="displayNum" n="175"/>οὐ μὴν τὸν Ἰλέως παῖδά μ᾽ ἐξαιτῇ λαβεῖν;
</p>
               </sp>
               <sp>
                  <speaker>Δόλων</speaker>
                  <p>
                     <lb/>κακαὶ γεωργεῖν χεῖρες εὖ τεθραμμέναι.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>τίν᾽ οὖν Ἀχαιῶν ζῶντ᾽ ἀποινᾶσθαι θέλεις;
</p>
               </sp>
               <sp>
                  <speaker>Δόλων</speaker>
                  <p>
                     <lb/>καὶ πρόσθεν εἶπον: ἔστι χρυσὸς ἐν δόμοις.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>καὶ μὴν λαφύρων γ᾽ αὐτὸς αἱρήσῃ παρών.
</p>
               </sp>
               <sp>
                  <speaker>Δόλων</speaker>
                  <p>
                     <lb rend="displayNum" n="180"/>θεοῖσιν αὐτὰ πασσάλευε πρὸς δόμοις.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>τί δῆτα μεῖζον τῶνδέ μ᾽ αἰτήσεις γέρας;
</p>
               </sp>
               <sp>
                  <speaker>Δόλων</speaker>
                  <p>
                     <lb/>ἵππους Ἀχιλλέως: χρὴ δ᾽ ἐπ᾽ ἀξίοις πονεῖν
<lb/>ψυχὴν προβάλλοντ᾽ ἐν κύβοισι δαίμονος.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>καὶ μὴν ἐρῶντί γ᾽ ἀντερᾷς ἵππων ἐμοί:
<lb rend="displayNum" n="185"/>ἐξ ἀφθίτων γὰρ ἄφθιτοι πεφυκότες
<lb/>τὸν Πηλέως φέρουσι θούριον γόνον:
<lb/>δίδωσι δ᾽ αὐτοὺς πωλοδαμνήσας ἄναξ
<lb/>Πηλεῖ Ποσειδῶν, ὡς λέγουσι, πόντιος.
<lb/>ἀλλ᾽ οὔ σ᾽ ἐπάρας ψεύσομαι: δώσω δέ σοι,
<lb rend="displayNum" n="190"/>κάλλιστον οἴκοις κτῆμ᾽, Ἀχιλλέως ὄχον.
</p>
               </sp>
               <sp>
                  <speaker>Δόλων</speaker>
                  <p>
                     <lb/>αἰνῶ: λαβὼν δ᾽ ἄν φημι κάλλιστον Φρυγῶν
<lb/>δῶρον δέχεσθαι τῆς ἐμῆς εὐσπλαγχνίας.
<lb/>σὲ δ᾽ οὐ φθονεῖν χρή: μυρί᾽ ἔστιν ἄλλα σοι,
<lb/>ἐφ᾽ οἷσι τέρψῃ τῆσδ᾽ ἀριστεύων χθονός.
</p>
               </sp>
               <milestone n="195" unit="card"/>
            </div>
            <div type="antistrophe" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="195"/>μέγας ἀγών, μεγάλα δ᾽ ἐπινοεῖς ἑλεῖν:
<lb/>μακάριός γε μὴν κυρήσας ἔσῃ.
<lb/>πόνος ὅδ᾽ εὐκλεής:
<lb/>μέγα δὲ κοιράνοισι γαμβρὸν πέλειν.
<lb/>τὰ θεόθεν ἐπιδέτω Δίκα,
<lb rend="displayNum" n="200"/>τὰ δὲ παρ᾽ ἀνδράσιν τέλειά σοι φαίνεται.</p>
               </sp>
            </div>
            <div type="iambic" org="uniform" sample="complete" part="N">
               <milestone n="201" unit="card"/>
               <sp>
                  <speaker>Δόλων</speaker>
                  <p>
                     <lb/>στείχοιμ᾽ ἄν: ἐλθὼν <add>δ᾽</add> ἐς δόμους ἐφέστιος
<lb/>σκευῇ πρεπόντως σῶμ᾽ ἐμὸν καθάψομαι,
<lb/>κἀκεῖθεν ἥσω ναῦς ἐπ᾽ Ἀργείων πόδα.
</p>
               </sp>
               <sp>
                  <speaker>Χορός</speaker>
                  <p>
                     <lb/>ἐπεὶ τίν᾽ ἄλλην ἀντὶ τῆσδ᾽ ἕξεις στολήν;
</p>
               </sp>
               <sp>
                  <speaker>Δόλων</speaker>
                  <p>
                     <lb rend="displayNum" n="205"/>πρέπουσαν ἔργῳ κλωπικοῖς τε βήμασι.
</p>
               </sp>
               <sp>
                  <speaker>Χορός</speaker>
                  <p>
                     <lb/>σοφοῦ παρ᾽ ἀνδρὸς χρὴ σοφόν τι μανθάνειν:
<lb/>λέξον, τίς ἔσται τοῦδε σώματος σαγή;
</p>
               </sp>
               <sp>
                  <speaker>Δόλων</speaker>
                  <p>
                     <lb/>λύκειον ἀμφὶ νῶτ᾽ ἐνάψομαι δορὰν
<lb/>καὶ χάσμα θηρὸς ἀμφ᾽ ἐμῷ θήσω κάρᾳ,
<lb rend="displayNum" n="210"/>βάσιν τε χερσὶ προσθίαν καθαρμόσας
<lb/>καὶ κῶλα κώλοις, τετράπουν μιμήσομαι
<lb/>λύκου κέλευθον πολεμίοις δυσεύρετον,
<lb/>τάφροις πελάζων καὶ νεῶν προβλήμασιν.
<lb/>ὅταν δ᾽ ἔρημον χῶρον ἐμβαίνω ποδί,
<lb rend="displayNum" n="215"/>δίβαμος εἶμι: τῇδε σύγκειται δόλος.
</p>
               </sp>
               <sp>
                  <speaker>Χορός</speaker>
                  <p>
                     <lb/>ἀλλ᾽ εὖ σ᾽ ὁ Μαίας παῖς ἐκεῖσε καὶ πάλιν
<lb/>πέμψειεν Ἑρμῆς, ὅς γε φηλητῶν ἄναξ.
<lb/>ἔχεις δὲ τοὔργον: εὐτυχεῖν μόνον σε δεῖ.
</p>
               </sp>
               <sp>
                  <speaker>Δόλων</speaker>
                  <p>
                     <lb/>σωθήσομαί γε καὶ κτανὼν Ὀδυσσέως
<lb rend="displayNum" n="220"/>οἴσω κάρα σοι — σύμβολον δ᾽ ἔχων σαφὲς
<lb/>φήσεις Δόλωνα ναῦς ἐπ᾽ Ἀργείων μολεῖν — 
<lb/>ἢ παῖδα Τυδέως: οὐδ᾽ ἀναιμάκτῳ χερὶ
<lb/>ἥξω πρὸς οἴκους πρὶν φάος μολεῖν χθόνα.
</p>
               </sp>
            </div>
         </div>
         <milestone n="224" unit="card"/>
         <div type="choral" org="uniform" sample="complete" part="N">
            <div type="strophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>Θυμβραῖε καὶ Δάλιε καὶ Λυκίας
<lb rend="displayNum" n="225"/>ναὸν ἐμβατεύων
<lb/>Ἄπολλον, ὦ δία κεφαλά, μόλε τοξή-
<lb/>ρης, ἱκοῦ ἐννύχιος
<lb rend="displayNum" n="229"/>καὶ γενοῦ σωτήριος ἀνέρι πομπᾶς
<lb rend="displayNum" n="230"/>ἁγεμὼν καὶ ξύλλαβε Δαρδανίδαις,
<lb/>ὦ παγκρατές, ὦ Τροΐας
<lb/>τείχη παλαιὰ δείμας.
<milestone n="233" unit="card"/>
                  </p>
               </sp>
            </div>
            <div type="antistrophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>μόλοι δὲ ναυκλήρια, καὶ στρατιᾶς
<lb/>Ἑλλάδος διόπτας
<lb rend="displayNum" n="235"/>ἵκοιτο, καὶ κάμψειε πάλιν θυμέλας οἴ-
<lb/>κων πατρὸς Ἰλιάδας.
<lb/>Φθιάδων δ᾽ ἵππων ποτ᾽ ἐπ᾽ ἄντυγα βαίη,
<lb/>δεσπότου πέρσαντος Ἀχαιὸν Ἄρη,
<lb rend="displayNum" n="240"/>τὰς πόντιος Αἰακίδᾳ
<lb/>Πηλεῖ δίδωσι δαίμων.
<milestone n="242" unit="card"/>
                  </p>
               </sp>
            </div>
            <div type="strophe" n="2" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="243"/>ἐπεὶ πρό τ᾽ οἴκων πρό τε γᾶς ἔτλα μόνος
<lb/>ναύσταθμα βὰς κατιδεῖν: ἄγαμαι
<lb rend="displayNum" n="245"/>λήματος: ἦ σπανία <add>τις</add>
                     <lb/>τῶν ἀγαθῶν, ὅταν ᾖ
<lb/>δυσάλιος ἐν πελάγει
<lb/>καὶ σαλεύῃ
<lb rend="displayNum" n="250"/>πόλις. ἔστι Φρυγῶν τις ἔστιν ἄλκιμος:
<lb/>ἔνι δὲ θράσος ἐν αἰχ-
<lb/>μᾷ: πόθι Μυσῶν ὃς ἐμὰν
<lb/>συμμαχίαν ἀτίζει;
<milestone n="254" unit="card"/>
                  </p>
               </sp>
            </div>
            <div type="antistrophe" n="2" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>τίν᾽ ἄνδρ᾽ Ἀχαιῶν ὁ πεδοστιβὴς σφαγεὺς
<lb rend="displayNum" n="255"/>οὐτάσει ἐν κλισίαις, τετράπουν
<lb/>μῖμον ἔχων ἐπιγαίου
<lb/>θηρός; ἕλοι Μενέλαν,
<lb/>κτανὼν δ᾽ Ἀγαμεμνόνιον
<lb/>κρᾶτ᾽ ἐνέγκοι
<lb rend="displayNum" n="260"/>Ἑλένᾳ κακόγαμβρον ἐς χέρας γόον,
<lb/>ὃς ἐπὶ πόλιν, ὃς ἐπὶ
<lb/>γᾶν Τροΐαν χιλιόναυν
<lb/>ἤλυθ᾽ ἔχων στρατείαν.</p>
               </sp>
            </div>
         </div>
         <milestone n="264" unit="card"/>
         <div type="episode" org="uniform" sample="complete" part="N">
            <sp>
               <speaker>Ἄγγελος Ποιμήν</speaker>
               <p>
                  <lb/>ἄναξ, τοιούτων δεσπόταισιν ἄγγελος
<lb rend="displayNum" n="265"/>εἴην τὸ λοιπὸν οἷά σοι φέρω μαθεῖν.
</p>
            </sp>
            <sp>
               <speaker>Ἕκτωρ</speaker>
               <p>
                  <lb/>ἦ πόλλ᾽ ἀγρώταις σκαιὰ πρόσκειται φρενί:
<lb/>καὶ γὰρ σὺ ποίμνας δεσπόταις τευχεσφόροις
<lb/>ἥκειν ἔοικας ἀγγελῶν ἵν᾽ οὐ πρέπει.
<lb/>οὐκ οἶσθα δῶμα τοὐμὸν ἢ θρόνους πατρός,
<lb rend="displayNum" n="270"/>οἷ χρῆν γεγωνεῖν σ᾽ εὐτυχοῦντα ποίμνια;
</p>
            </sp>
            <sp>
               <speaker>Ἄγγελος</speaker>
               <p>
                  <lb/>σκαιοὶ βοτῆρές ἐσμεν: οὐκ ἄλλως λέγω.
<lb/>ἀλλ᾽ οὐδὲν ἧσσον σοι φέρω κεδνοὺς λόγους.
</p>
            </sp>
            <sp>
               <speaker>Ἕκτωρ</speaker>
               <p>
                  <lb/>παῦσαι λέγων μοι τὰς προσαυλείους τύχας:
<lb/>μάχας πρὸ χειρῶν καὶ δόρη βαστάζομεν.
</p>
            </sp>
            <sp>
               <speaker>Ἄγγελος</speaker>
               <p>
                  <lb rend="displayNum" n="275"/>τοιαῦτα κἀγὼ σημανῶν ἐλήλυθα:
<lb/>ἀνὴρ γὰρ ἀλκῆς μυρίας στρατηλατῶν
<lb/>στείχει φίλος σοὶ σύμμαχός τε τῇδε γῇ.
</p>
            </sp>
            <sp>
               <speaker>Ἕκτωρ</speaker>
               <p>
                  <lb/>ποίας πατρῴας γῆς ἐρημώσας πέδον;
</p>
            </sp>
            <sp>
               <speaker>Ἄγγελος</speaker>
               <p>
                  <lb/>Θρῄκης: πατρὸς δὲ Στρυμόνος κικλήσκεται.
</p>
            </sp>
            <sp>
               <speaker>Ἕκτωρ</speaker>
               <p>
                  <lb rend="displayNum" n="280"/>Ῥῆσον τιθέντ᾽ ἔλεξας ἐν Τροίᾳ πόδα;
</p>
            </sp>
            <sp>
               <speaker>Ἄγγελος</speaker>
               <p>
                  <lb/>ἔγνως: λόγου δὲ δὶς τόσου μ᾽ ἐκούφισας.
</p>
            </sp>
            <sp>
               <speaker>Ἕκτωρ</speaker>
               <p>
                  <lb/>καὶ πῶς πρὸς Ἴδης ὀργάδας πορεύεται,
<lb/>πλαγχθεὶς πλατείας πεδιάδος θ᾽ ἁμαξιτοῦ;
</p>
            </sp>
            <milestone n="284" unit="card"/>
            <sp>
               <speaker>Ἄγγελος</speaker>
               <p>
                  <lb/>οὐκ οἶδ᾽ ἀκριβῶς: εἰκάσαι γε μὴν πάρα.
<lb rend="displayNum" n="285"/>νυκτὸς γὰρ οὔτι φαῦλον ἐμβαλεῖν στρατόν,
<lb/>κλύοντα πλήρη πεδία πολεμίας χερός.
<lb/>φόβον δ᾽ ἀγρώσταις, οἳ κατ᾽ Ἰδαῖον λέπας
<lb/>οἰκοῦμεν αὐτόρριζον ἑστίαν χθονός,
<lb/>παρέσχε δρυμὸν νυκτὸς ἔνθηρον μολών.
<lb rend="displayNum" n="290"/>πολλῇ γὰρ ἠχῇ Θρῄκιος ῥέων στρατὸς
<lb/>ἔστειχε: θάμβει δ᾽ ἐκπλαγέντες ἵεμεν
<lb/>ποίμνας πρὸς ἄκρας, μή τις Ἀργείων μόλῃ
<lb/>λεηλατήσων καὶ σὰ πορθήσων σταθμά,
<lb/>πρὶν δὴ δι᾽ ὤτων γῆρυν οὐχ Ἑλληνικὴν
<lb rend="displayNum" n="295"/>ἐδεξάμεσθα καὶ μετέστημεν φόβου.
<lb/>στείχων δ᾽ ἄνακτος προυξερευνητὰς ὁδοῦ
<lb/>ἀνιστόρησα Θρῃκίοις προσφθέγμασι,
<lb/>Τίς ὁ στρατηγὸς καὶ τίνος κεκλημένος
<lb/>στείχει πρὸς ἄστυ Πριαμίδαισι σύμμαχος;
<lb rend="displayNum" n="300"/>
                  <milestone unit="para"/>καὶ πάντ᾽ ἀκούσας ὧν ἐφιέμην μαθεῖν,
<lb/>ἔστην: ὁρῶ δὲ Ῥῆσον ὥστε δαίμονα
<lb/>ἑστῶτ᾽ ἐν ἵπποις Θρῃκίοις τ᾽ ὀχήμασι.
<lb/>χρυσῆ δὲ πλάστιγξ αὐχένα ζυγηφόρον
<lb/>πώλων ἔκλῃε χιόνος ἐξαυγεστέρων.
<lb rend="displayNum" n="305"/>πέλτη δ᾽ ἐπ᾽ ὤμων χρυσοκολλήτοις τύποις
<lb/>ἔλαμπε: Γοργὼν δ᾽ ὡς ἐπ᾽ αἰγίδος θεᾶς
<lb/>χαλκῆ μετώποις ἱππικοῖσι πρόσδετος
<lb/>πολλοῖσι σὺν κώδωσιν ἐκτύπει φόβον.
<lb/>στρατοῦ δὲ πλῆθος οὐδ᾽ ἂν ἐν ψήφου λόγῳ
<lb rend="displayNum" n="310"/>θέσθαι δυναίμην, ὡς ἄπλατον ἦν ἰδεῖν,
<lb/>πολλοὶ μὲν ἱππῆς, πολλὰ πελταστῶν τέλη,
<lb/>πολλοὶ δ᾽ ἀτράκτων τοξόται, πολὺς δ᾽ ὄχλος
<lb/>γυμνὴς ὁμαρτῇ, Θρῃκίαν ἔχων στολήν.
<lb/>τοιόσδε Τροίᾳ σύμμαχος πάρεστ᾽ ἀνήρ,
<lb rend="displayNum" n="315"/>ὃν οὔτε φεύγων οὔθ᾽ ὑποσταθεὶς δορὶ
<lb/>ὁ Πηλέως παῖς ἐκφυγεῖν δυνήσεται.
</p>
            </sp>
            <sp>
               <speaker>Χορός</speaker>
               <p>
                  <lb/>ὅταν πολίταις εὐσταθῶσι δαίμονες,
<lb/>ἕρπει κατάντης ξυμφορὰ πρὸς τἀγαθά.
</p>
            </sp>
            <milestone n="319" unit="card"/>
            <sp>
               <speaker>Ἕκτωρ</speaker>
               <p>
                  <lb/>πολλούς, ἐπειδὴ τοὐμὸν εὐτυχεῖ δόρυ
<lb rend="displayNum" n="320"/>καὶ Ζεὺς πρὸς ἡμῶν ἐστιν, εὑρήσω φίλους.
<lb/>ἀλλ᾽ οὐδὲν αὐτῶν δεόμεθ᾽, οἵτινες πάλαι
<lb/>μὴ ξυμπονοῦσιν, ἡνίκ᾽ ἐξώστης Ἄρης
<lb/>ἔθραυε λαίφη τῆσδε γῆς μέγας πνέων.
<lb/>Ῥῆσος δ᾽ ἔδειξεν οἷος ἦν Τροίᾳ φίλος:
<lb rend="displayNum" n="325"/>ἥκει γὰρ ἐς δαῖτ᾽, οὐ παρὼν κυνηγέταις
<lb/>αἱροῦσι λείαν οὐδὲ συγκαμὼν δορί.
</p>
            </sp>
            <sp>
               <speaker>Χορός</speaker>
               <p>
                  <lb/>ὀρθῶς ἀτίζεις κἀπίμομφος εἶ φίλοις:
<lb/>δέχου δὲ τοὺς θέλοντας ὠφελεῖν πόλιν.
</p>
            </sp>
            <sp>
               <speaker>Ἕκτωρ</speaker>
               <p>
                  <lb/>ἀρκοῦμεν οἱ σῴζοντες Ἴλιον πάλαι.
</p>
            </sp>
            <sp>
               <speaker>Χορός</speaker>
               <p>
                  <lb rend="displayNum" n="330"/>πέποιθας ἤδη πολεμίους ᾑρηκέναι;
</p>
            </sp>
            <sp>
               <speaker>Ἕκτωρ</speaker>
               <p>
                  <lb/>πέποιθα: δείξει τοὐπιὸν σέλας θεοῦ.
</p>
            </sp>
            <sp>
               <speaker>Χορός</speaker>
               <p>
                  <lb/>ὅρα τὸ μέλλον: πόλλ᾽ ἀναστρέφει θεός.
</p>
            </sp>
            <sp>
               <speaker>Ἕκτωρ</speaker>
               <p>
                  <lb/>μισῶ φίλοισιν ὕστερον βοηδρομεῖν.
<lb rend="displayNum" n="336"/>ὃ δ᾽ οὖν, ἐπείπερ ἦλθε, σύμμαχος μὲν οὔ,
<lb/>ξένος δὲ πρὸς τράπεζαν ἡκέτω ξένων:
<lb/>χάρις γὰρ αὐτῷ Πριαμιδῶν διώλετο.
</p>
            </sp>
            <sp>
               <speaker>Χορός</speaker>
               <p>
                  <lb rend="displayNum" n="334"/>ἄναξ, ἀπωθεῖν συμμάχους ἐπίφθονον.
</p>
            </sp>
            <sp>
               <speaker>Ἄγγελος</speaker>
               <p>
                  <lb rend="displayNum" n="335"/>φόβος γένοιτ᾽ ἂν πολεμίοις ὀφθεὶς μόνον.
</p>
            </sp>
            <sp>
               <speaker>Ἕκτωρ</speaker>
               <p>
                  <lb rend="displayNum" n="339"/>σύ τ᾽ εὖ παραινεῖς καὶ σὺ καιρίως σκοπεῖς.
<lb rend="displayNum" n="340"/>ὁ χρυσοτευχὴς δ᾽ οὕνεκ᾽ ἀγγέλου λόγων
<lb/>Ῥῆσος παρέστω τῇδε σύμμαχος χθονί.
</p>
            </sp>
         </div>
         <milestone n="342" unit="card"/>
         <div type="choral" org="uniform" sample="complete" part="N">
            <div type="strophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>Ἀδράστεια μὲν ἁ Διὸς
<lb/>παῖς εἴργοι στομάτων φθόνον:
<lb/>φράσω γὰρ δὴ ὅσον μοι ψυχᾷ
<lb rend="displayNum" n="345"/>προσφιλές ἐστιν εἰπεῖν.
<lb/>ἥκεις, ὦ ποταμοῦ παῖ,
<lb/>ἥκεις, ἐπλάθης Φιλίου πρὸς αὐλὰν
<lb/>ἀσπαστός, ἐπεί σε χρόνῳ
<lb/>Πιερὶς μάτηρ ὅ τε καλλιγέφυ-
<lb rend="displayNum" n="350"/>ρος ποταμὸς πορεύει
<milestone n="351" unit="card"/>
                  </p>
               </sp>
            </div>
            <div type="antistrophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>Στρυμών, ὅς ποτε τᾶς μελῳ-
<lb/>δοῦ Μούσας δι᾽ ἀκηράτων
<lb/>δινηθεὶς ὑδροειδὴς κόλπων
<lb/>σὰν ἐφύτευσεν ἥβαν.
<lb rend="displayNum" n="355"/>σύ μοι Ζεὺς ὁ φαναῖος
<lb/>ἥκεις διφρεύων βαλιαῖσι πώλοις.
<lb/>νῦν, ὦ πατρὶς ὦ Φρυγία,
<lb/>ξὺν θεῷ νῦν σοι τὸν ἐλευθέριον
<lb/>Ζῆνα πάρεστιν εἰπεῖν.
<milestone n="360" unit="card"/>
                  </p>
               </sp>
            </div>
            <div type="strophe" n="2" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="360"/>ἆρά ποτ᾽ αὖθις ἁ παλαιὰ Τροΐα
<lb/>τοὺς προπότας παναμερεύ-
<lb/>σει θιάσους ἐρώτων
<lb/>ψαλμοῖσι καὶ κυλίκων οἰνοπλανή-
<lb/>τοις ὑποδεξίαις ἁμίλ-
<lb rend="displayNum" n="365"/>λαις κατὰ πόντον Ἀτρειδᾶν
<lb/>Σπάρταν οἰχομένων
<lb/>Ἰλιάδος παρ᾽ ἀκτᾶς;
<lb/>ὦ φίλος, εἴθε μοι
<lb/>σᾷ χερὶ καὶ σῷ δορὶ πρά-
<lb rend="displayNum" n="369b"/>ξας τάδ᾽ ἐς οἶκον ἔλθοις.
<milestone n="370" unit="card"/>
                  </p>
               </sp>
            </div>
            <div type="antistrophe" n="2" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="370"/>ἐλθέ, φάνηθι, τὰν ζάχρυσον προβαλοῦ
<lb/>Πηλεΐδα κατ᾽ ὄμμα πέλ-
<lb/>ταν δοχμίαν πεδαίρων
<lb/>σχιστὰν παρ᾽ ἄντυγα, πώλους ἐρεθί-
<lb/>ζων δίβολόν τ᾽ ἄκοντα πάλ-
<lb rend="displayNum" n="375"/>λων. σὲ γὰρ οὔτις ὑποστὰς
<lb/>Ἀργείας ποτ᾽ ἐν Ἥ-
<lb/>ρας δαπέδοις χορεύσει:
<lb rend="displayNum" n="377b"/>ἀλλά νιν ἅδε γᾶ
<lb/>καπφθίμενον Θρῃκὶ μόρῳ
<lb rend="displayNum" n="378b"/>φίλτατον ἄχθος οἴσει.</p>
               </sp>
            </div>
         </div>
         <milestone n="379" unit="card"/>
         <div type="episode" org="uniform" sample="complete" part="N">
            <div type="anapests" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ἰὼ ἰώ, μέγας ὦ βασιλεῦ.
<lb rend="displayNum" n="380"/>καλόν, ὦ Θρῄκη,
<lb/>σκύμνον ἔθρεψας πολίαρχον ἰδεῖν.
<lb/>ἴδε χρυσόδετον σώματος ἀλκήν,
<lb/>κλύε καὶ κόμπους κωδωνοκρότους
<lb/>παρὰ πορπάκων κελαδοῦντας.
<lb rend="displayNum" n="385"/>θεός, ὦ Τροία, θεός, αὐτὸς Ἄρης
<lb/>ὁ Στρυμόνιος πῶλος ἀοιδοῦ
<lb/>Μούσης ἥκων καταπνεῖ σε.
</p>
               </sp>
               <milestone n="388" unit="card"/>
            </div>
            <div type="iambics" org="uniform" sample="complete" part="N">
               <sp>
                  <speaker>Ῥῆσος</speaker>
                  <p>
                     <lb/>χαῖρ᾽, ἐσθλὸς ἐσθλοῦ παῖς, τύραννε τῆσδε γῆς,
<lb/>Ἕκτορ: παλαιᾷ σ᾽ ἡμέρᾳ προσεννέπω.
<lb rend="displayNum" n="390"/>χαίρω δέ σ᾽ εὐτυχοῦντα καὶ προσήμενον
<lb/>πύργοισιν ἐχθρῶν: συγκατασκάψων δ᾽ ἐγὼ
<lb/>τείχη πάρειμι καὶ νεῶν πρήσων σκάφη.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>παῖ τῆς μελῳδοῦ μητέρος Μουσῶν μιᾶς
<lb/>Θρῃκός τε ποταμοῦ Στρυμόνος, φιλῶ λέγειν
<lb rend="displayNum" n="395"/>τἀληθὲς αἰεὶ κοὐ διπλοῦς πέφυκ᾽ ἀνήρ.
<lb/>πάλαι πάλαι χρῆν τῇδε συγκάμνειν χθονὶ
<lb/>ἐλθόντα, καὶ μὴ τοὐπί σ᾽ Ἀργείων ὕπο
<lb/>Τροίαν ἐᾶσαι πολεμίῳ πεσεῖν δορί.
<lb/>οὐ γάρ τι λέξεις ὡς ἄκλητος ὢν φίλοις
<lb rend="displayNum" n="400"/>οὐκ ἦλθες οὐδ᾽ ἤμυνας οὐδ᾽ ἐπεστράφης.
<lb/>τίς γάρ σε κῆρυξ ἢ γερουσία Φρυγῶν
<lb/>ἐλθοῦσ᾽ ἀμύνειν οὐκ ἐπέσκηψεν πόλει;
<lb/>ποῖον δὲ δώρων κόσμον οὐκ ἐπέμψαμεν;
<lb/>σὺ δ᾽ ἐγγενὴς ὢν βάρβαρός τε βαρβάρους
<lb rend="displayNum" n="405"/>Ἕλλησιν ἡμᾶς προύπιες τὸ σὸν μέρος.
<lb/>καίτοι σε μικρᾶς ἐκ τυραννίδος μέγαν
<lb/>Θρῃκῶν ἄνακτα τῇδ᾽ ἔθηκ᾽ ἐγὼ χερί,
<lb/>ὅτ᾽ ἀμφὶ Πάγγαιόν τε Παιόνων τε γῆν
<lb/>Θρῃκῶν ἀρίστοις ἐμπεσὼν κατὰ στόμα
<lb rend="displayNum" n="410"/>ἔρρηξα πέλτην, σοὶ δὲ δουλώσας λεὼν
<lb/>παρέσχον: ὧν σὺ λακτίσας πολλὴν χάριν,
<lb/>φίλων νοσούντων ὕστερος βοηδρομεῖς.
<lb/>οἱ δ᾽ οὐδὲν ἡμῖν ἐν γένει πεφυκότες,
<lb/>πάλαι παρόντες, οἳ μὲν ἐν χωστοῖς τάφοις
<lb rend="displayNum" n="415"/>κεῖνται πεσόντες, πίστις οὐ σμικρὰ πόλει,
<lb/>οἳ δ᾽ ἔν θ᾽ ὅπλοισι καὶ παρ᾽ ἱππείοις ὄχοις
<lb/>ψυχρὰν ἄησιν δίψιόν τε πῦρ θεοῦ
<lb/>μένουσι καρτεροῦντες, οὐκ ἐν δεμνίοις
<lb/>πυκνὴν ἄμυστιν ὡς σὺ δεξιούμενοι.
<lb rend="displayNum" n="420"/>ταῦθ᾽, ὡς ἂν εἰδῇς Ἕκτορ᾽ ὄντ᾽ ἐλεύθερον,
<lb/>καὶ μέμφομαί σοι καὶ λέγω κατ᾽ ὄμμα σόν.
</p>
               </sp>
               <milestone n="422" unit="card"/>
               <sp>
                  <speaker>Ῥῆσος</speaker>
                  <p>
                     <lb/>τοιοῦτός εἰμι καὐτός, εὐθεῖαν λόγων
<lb/>τέμνων κέλευθον, κοὐ διπλοῦς πέφυκ᾽ ἀνήρ.
<lb/>ἐγὼ δὲ μεῖζον ἢ σὺ τῆσδ᾽ ἀπὼν χθονὸς
<lb rend="displayNum" n="425"/>λύπῃ πρὸς ἧπαρ δυσφορῶν ἐτειρόμην:
<lb/>ἀλλ᾽ ἀγχιτέρμων γαῖά μοι, Σκύθης λεώς,
<lb/>μέλλοντι νόστον τὸν πρὸς Ἴλιον περᾶν
<lb/>ξυνῆψε πόλεμον: Εὐξένου δ᾽ ἀφικόμην
<lb/>πόντου πρὸς ἀκτάς, Θρῇκα πορθμεύσων στρατόν.
<lb rend="displayNum" n="430"/>ἔνθ᾽ αἱματηρὸς πέλανος ἐς γαῖαν Σκύθης
<lb/>ἠντλεῖτο λόγχῃ Θρῄξ τε συμμιγὴς φόνος.
<lb/>τοιάδε τοί μ᾽ ἀπεῖργε συμφορὰ πέδον
<lb/>Τροίας ἱκέσθαι σύμμαχόν τέ σοι μολεῖν.
<lb/>ἐπεὶ δ᾽ ἔπερσα, τῶνδ᾽ ὁμηρεύσας τέκνα
<lb rend="displayNum" n="435"/>τάξας <add>τ᾽</add> ἔτειον δασμὸν ἐς δόμους φέρειν,
<lb/>ἥκω περάσας ναυσὶ πόντιον στόμα,
<lb/>τὰ δ᾽ ἄλλα πεζὸς γῆς περῶν ὁρίσματα — 
<lb/>οὐχ ὡς σὺ κομπεῖς τὰς ἐμὰς ἀμύστιδας,
<lb/>οὐδ᾽ ἐν ζαχρύσοις δώμασιν κοιμώμενος,
<lb rend="displayNum" n="440"/>ἀλλ᾽ οἷα πόντον Θρῄκιον φυσήματα
<lb/>κρυσταλλόπηκτα Παιόνας τ᾽ ἐπεζάρει,
<lb/>ξὺν τοῖσδ᾽ ἄυπνος οἶδα τλὰς πορπάμασιν.
<lb/>ἀλλ᾽ ὕστερος μὲν ἦλθον, ἐν καιρῷ δ᾽ ὅμως:
<lb/>σὺ μὲν γὰρ ἤδη δέκατον αἰχμάζεις ἔτος
<lb rend="displayNum" n="445"/>κοὐδὲν περαίνεις, ἡμέραν δ᾽ ἐξ ἡμέρας
<lb/>πίπτεις κυβεύων τὸν πρὸς Ἀργείους Ἄρη:
<lb/>ἐμοὶ δὲ φῶς ἓν ἡλίου καταρκέσει
<lb/>πέρσαντι πύργους ναυστάθμοις ἐπεσπεσεῖν
<lb/>κτεῖναί τ᾽ Ἀχαιούς: θατέρᾳ δ᾽ ἀπ᾽ Ἰλίου
<lb rend="displayNum" n="450"/>πρὸς οἶκον εἶμι, συντεμὼν τοὺς σοὺς πόνους,
<lb/>ὑμῶν δὲ μή τις ἀσπίδ᾽ ἄρηται χερί:
<lb/>ἐγὼ γὰρ ἕξω τοὺς μέγ᾽ αὐχοῦντας δορὶ
<lb/>πέρσας Ἀχαιούς, καίπερ ὕστερος μολών.
</p>
               </sp>
               <milestone n="454" unit="card"/>
            </div>
            <div type="strophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ἰὼ ἰώ.
<lb rend="displayNum" n="455"/>φίλα θροεῖς, φίλος Διόθεν εἶ: μόνον
<lb/>φθόνον ἄμαχον ὕπατος
<lb/>Ζεὺς θέλοι ἀμφὶ σοῖς λόγοισιν εἴργειν.
<lb rend="displayNum" n="459"/>τὸ δὲ νάιον Ἀργόθεν δόρυ
<lb rend="displayNum" n="460"/>οὔτε πρίν τιν᾽ οὔτε νῦν
<lb/>ἀνδρῶν ἐπόρευσε σέθεν κρείσσω. πῶς μοι
<lb/>Ἀχιλεὺς τὸ σὸν ἔγχος ἂν δύναιτο,
<lb/>πῶς δ᾽ Αἴας ὑπομεῖναι;
<lb/>εἰ γὰρ ἐγὼ τόδ᾽ ἦμαρ εἰσίδοιμ᾽, ἄναξ,
<lb rend="displayNum" n="465"/>ὅτῳ πολυφόνου
<lb/>χειρὸς † ἀποινάσαιο † λόγχᾳ.</p>
               </sp>
            </div>
            <div type="iambic" org="uniform" sample="complete" part="N">
               <milestone n="467" unit="card"/>
               <sp>
                  <speaker>Ῥῆσος</speaker>
                  <p>
                     <lb/>τοιαῦτα μέν σοι τῆς μακρᾶς ἀπουσίας
<lb/>πρᾶξαι παρέξω — σὺν δ᾽ Ἀδραστείᾳ λέγω — 
<lb/>ἐπειδἂν ἐχθρῶν τήνδ᾽ ἐλευθέραν πόλιν
<lb rend="displayNum" n="470"/>θῶμεν θεοῖσί τ᾽ ἀκροθίνι᾽ ἐξέλῃς,
<lb/>ξὺν σοὶ στρατεύειν γῆν ἐπ᾽ Ἀργείων θέλω
<lb/>καὶ πᾶσαν ἐλθὼν Ἑλλάδ᾽ ἐκπέρσαι δορί,
<lb/>ὡς ἂν μάθωσιν ἐν μέρει πάσχειν κακῶς.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>εἰ τοῦ παρόντος τοῦδ᾽ ἀπαλλαχθεὶς κακοῦ
<lb rend="displayNum" n="475"/>πόλιν νεμοίμην ὡς τὸ πρίν ποτ᾽ ἀσφαλῆ,
<lb/>ἦ κάρτα πολλὴν θεοῖς ἂν εἰδείην χάριν.
<lb/>τὰ δ᾽ ἀμφί τ᾽ Ἄργος καὶ νομὸν τὸν Ἑλλάδος
<lb/>οὐχ ὧδε πορθεῖν ῥᾴδι᾽, ὡς λέγεις, δορί.
</p>
               </sp>
               <sp>
                  <speaker>Ῥῆσος</speaker>
                  <p>
                     <lb/>οὐ τούσδ᾽ ἀριστέας φασὶν Ἑλλήνων μολεῖν;
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb rend="displayNum" n="480"/>κοὐ μεμφόμεσθά γ᾽, ἀλλ᾽ ἄδην ἐλαύνομεν.
</p>
               </sp>
               <sp>
                  <speaker>Ῥῆσος</speaker>
                  <p>
                     <lb/>οὐκ οὖν κτανόντες τούσδε πᾶν εἰργάσμεθα;
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>μή νυν τὰ πόρρω τἀγγύθεν μεθεὶς σκόπει.
</p>
               </sp>
               <sp>
                  <speaker>Ῥῆσος</speaker>
                  <p>
                     <lb/>ἀρκεῖν ἔοικέ σοι παθεῖν, δρᾶσαι δὲ μή.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>πολλῆς γὰρ ἄρχω κἀνθάδ᾽ ὢν τυραννίδος.
<lb rend="displayNum" n="485"/>ἀλλ᾽ εἴτε λαιὸν εἴτε δεξιὸν κέρας
<lb/>εἴτ᾽ ἐν μέσοισι συμμάχοις πάρεστί σοι
<lb/>πέλτην ἐρεῖσαι καὶ καταστῆσαι στρατόν.
</p>
               </sp>
               <milestone n="488" unit="card"/>
               <sp>
                  <speaker>Ῥῆσος</speaker>
                  <p>
                     <lb/>μόνος μάχεσθαι πολεμίοις, Ἕκτορ, θέλω.
<lb/>εἰ δ᾽ αἰσχρὸν ἡγῇ μὴ συνεμπρῆσαι νεῶν
<lb rend="displayNum" n="490"/>πρύμνας, πονήσας τὸν πάρος πολὺν χρόνον,
<lb/>τάξον μ᾽ Ἀχιλλέως καὶ στρατοῦ κατὰ στόμα.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>οὐκ ἔστ᾽ ἐκείνῳ θοῦρον ἐντάξαι δόρυ.
</p>
               </sp>
               <sp>
                  <speaker>Ῥῆσος</speaker>
                  <p>
                     <lb/>καὶ μὴν λόγος γ᾽ ἦν ὡς ἔπλευσ᾽ ἐπ᾽ Ἴλιον.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>ἔπλευσε καὶ πάρεστιν: ἀλλὰ μηνίων
<lb rend="displayNum" n="495"/>στρατηλάταισιν οὐ συναίρεται δόρυ.
</p>
               </sp>
               <sp>
                  <speaker>Ῥῆσος</speaker>
                  <p>
                     <lb/>τίς δὴ μετ᾽ αὐτὸν ἄλλος εὐδοξεῖ στρατοῦ;
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>Αἴας ἐμοὶ μὲν οὐδὲν ἡσσᾶσθαι δοκεῖ
<lb/>χὡ Τυδέως παῖς: ἔστι δ᾽ αἱμυλώτατον
<lb/>κρότημ᾽ Ὀδυσσεύς, λῆμά τ᾽ ἀρκούντως θρασὺς
<lb rend="displayNum" n="500"/>καὶ πλεῖστα χώραν τήνδ᾽ ἀνὴρ καθυβρίσας:
<lb/>ὃς εἰς Ἀθάνας σηκὸν ἔννυχος μολὼν
<lb/>κλέψας ἄγαλμα ναῦς ἐπ᾽ Ἀργείων φέρει.
<lb/>ἤδη δ᾽ ἀγύρτης πτωχικὴν ἔχων στολὴν
<lb/>ἐσῆλθε πύργους, πολλὰ δ᾽ Ἀργείοις κακὰ
<lb rend="displayNum" n="505"/>ἠρᾶτο, πεμφθεὶς Ἰλίου κατάσκοπος:
<lb/>κτανὼν δὲ φρουροὺς καὶ παραστάτας πυλῶν
<lb/>ἐξῆλθεν: αἰεὶ δ᾽ ἐν λόχοις εὑρίσκεται
<lb/>Θυμβραῖον ἀμφὶ βωμὸν ἄστεως πέλας
<lb/>θάσσων: κακῷ δὲ μερμέρῳ παλαίομεν.
</p>
               </sp>
               <sp>
                  <speaker>Ῥῆσος</speaker>
                  <p>
                     <lb rend="displayNum" n="510"/>οὐδεὶς ἀνὴρ εὔψυχος ἀξιοῖ λάθρᾳ
<lb/>κτεῖναι τὸν ἐχθρόν, ἀλλ᾽ ἰὼν κατὰ στόμα.
<lb/>τοῦτον δ᾽ ὃν ἵζειν φὴς σὺ κλωπικὰς ἕδρας
<lb/>καὶ μηχανᾶσθαι, ζῶντα συλλαβὼν ἐγὼ
<lb/>πυλῶν ἐπ᾽ ἐξόδοισιν ἀμπείρας ῥάχιν
<lb rend="displayNum" n="515"/>στήσω πετεινοῖς γυψὶ θοινατήριον.
<lb/>λῃστὴν γὰρ ὄντα καὶ θεῶν ἀνάκτορα
<lb/>συλῶντα δεῖ νιν τῷδε κατθανεῖν μόρῳ.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>νῦν μὲν καταυλίσθητε: καὶ γὰρ εὐφρόνη.
<lb/>δείξω δ᾽ ἐγώ σοι χῶρον, ἔνθα χρὴ στρατὸν
<lb rend="displayNum" n="520"/>τὸν σὸν νυχεῦσαι τοῦ τεταγμένου δίχα.
<lb/>ξύνθημα δ᾽ ἡμῖν Φοῖβος, ἤν τι καὶ δέῃ:
<lb/>μέμνησ᾽ ἀκούσας, Θρῃκί τ᾽ ἄγγειλον στρατῷ.
<lb/>ὑμᾶς δὲ βάντας χρὴ προταινὶ τάξεων
<lb/>φρουρεῖν ἐγερτὶ καὶ νεῶν κατάσκοπον
<lb rend="displayNum" n="525"/>δέχθαι Δόλωνα: καὶ γάρ, εἴπερ ἐστὶ σῶς,
<lb/>ἤδη πελάζει στρατοπέδοισι Τρωικοῖς.
</p>
               </sp>
            </div>
         </div>
         <milestone n="527" unit="card"/>
         <div type="choral" org="uniform" sample="complete" part="N">
            <div type="strophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>τίνος ἁ φυλακά; τίς ἀμείβει
<lb/>τὰν ἐμάν; πρῶτα
<lb/>δύεται σημεῖα καὶ ἑπτάποροι
<lb rend="displayNum" n="530"/>Πλειάδες αἰθέριαι: μέσα δ᾽ αἰετὸς οὐρανοῦ ποτᾶται.
<lb rend="displayNum" n="532"/> — ἔγρεσθε, τί μέλλετε; κοιτᾶν
<lb/>ἔγρεσθε πρὸς φυλακάν.
<lb/>οὐ λεύσσετε μηνάδος αἴγλαν;
<lb rend="displayNum" n="535"/> — ἀὼς δὴ πέλας, ἀὼς
<lb/>γίγνεται, καί τις προδρόμων
<lb/>ὅδε γ᾽ ἐστὶν ἀστήρ.
<lb/> — τίς ἐκηρύχθη πρώτην φυλακήν;
<lb/> — Μυγδόνος υἱόν φασι Κόροιβον.
<lb rend="displayNum" n="540"/> — τίς γὰρ ἐπ᾽ αὐτῷ;
 — Κίλικας Παίων
<lb/>στρατὸς ἤγειρεν, Μυσοὶ δ᾽ ἡμᾶς.
<lb rend="displayNum" n="543"/> — οὐκ οὖν Λυκίους πέμπτην φυλακὴν
<lb/>βάντας ἐγείρειν
<lb rend="displayNum" n="545"/>καιρὸς κλήρου κατὰ μοῖραν;
<milestone n="546" unit="card"/>
                  </p>
               </sp>
            </div>
            <div type="antistrophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="547"/>καὶ μὴν ἀΐω: Σιμόεντος
<lb/>ἡμένα κοίτας
<lb/>φοινίας ὑμνεῖ πολυχορδοτάτᾳ
<lb rend="displayNum" n="550"/>γήρυϊ παιδολέτωρ μελοποιὸν ἀηδονὶς μέριμναν.
<lb/> — ἤδη δὲ νέμουσι κατ᾽ Ἴδαν
<lb/>ποίμνια: νυκτιβρόμου
<lb/>σύριγγος ἰὰν κατακούω.
<lb/> — θέλγει δ᾽ ὄμματος ἕδραν
<lb rend="displayNum" n="555"/>ὕπνος: ἅδιστος γὰρ ἔβα
<lb/>βλεφάροις πρὸς ἀοῦς.
<lb/> — τί ποτ᾽ οὐ πλάθει σκοπός, ὃν ναῶν
<lb/>Ἕκτωρ ὤτρυνε κατόπταν;
<lb/> — ταρβῶ: χρόνιος γὰρ ἄπεστιν.
<lb rend="displayNum" n="560"/> — ἀλλ᾽ ἦ κρυπτὸν λόχον ἐσπαίσας
<lb/>διόλωλε;
 — τάχ᾽ ἄν. φοβερόν μοι.
<lb/> — αὐδῶ Λυκίους πέμπτην φυλακὴν
<lb/>βάντας ἐγείρειν
<lb/>ἡμᾶς κλήρου κατὰ μοῖραν.</p>
               </sp>
            </div>
         </div>
         <milestone n="565" unit="card"/>
         <div type="episode" org="uniform" sample="complete" part="N">
            <sp>
               <speaker>Ὀδυσσεύς</speaker>
               <p>
                  <lb rend="displayNum" n="565"/>Διόμηδες, οὐκ ἤκουσας — ἢ κενὸς ψόφος
<lb/>στάζει δι᾽ ὤτων; — τευχέων τινὰ κτύπον;
</p>
            </sp>
            <sp>
               <speaker>Διομήδης</speaker>
               <p>
                  <lb/>οὔκ, ἀλλὰ δεσμὰ πωλικῶν ἐξ ἀντύγων
<lb/>κλάζει σιδήρου: κἀμέ τοι, πρὶν ᾐσθόμην
<lb/>δεσμῶν ἀραγμὸν ἱππικῶν, ἔδυ φόβος.
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb rend="displayNum" n="570"/>ὅρα κατ᾽ ὄρφνην μὴ φύλαξιν ἐντύχῃς.
</p>
            </sp>
            <sp>
               <speaker>Διομήδης</speaker>
               <p>
                  <lb/>φυλάξομαί τοι κἀν σκότῳ τιθεὶς πόδα.
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>ἢν δ᾽ οὖν ἐγείρῃς, οἶσθα σύνθημα στρατοῦ;
</p>
            </sp>
            <sp>
               <speaker>Διομήδης</speaker>
               <p>
                  <lb/>
                  <add>20Φοῖβον</add>20 Δόλωνος οἶδα σύμβολον κλύων.</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>ἔα:
<lb/>εὐνὰς ἐρήμους τάσδε πολεμίων ὁρῶ.
</p>
            </sp>
            <sp>
               <speaker>Διομήδης</speaker>
               <p>
                  <lb rend="displayNum" n="575"/>καὶ μὴν Δόλων γε τάσδ᾽ ἔφραζεν Ἕκτορος
<lb/>κοίτας, ἐφ᾽ ᾧπερ ἔγχος εἵλκυσται τόδε.
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>τί δῆτ᾽ ἂν εἴη; μῶν λόχος βέβηκέ ποι;
</p>
            </sp>
            <sp>
               <speaker>Διομήδης</speaker>
               <p>
                  <lb/>ἴσως ἐφ᾽ ἡμῖν μηχανὴν στήσων τινά.
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>θρασὺς γὰρ Ἕκτωρ νῦν, ἐπεὶ κρατεῖ, θρασύς.
</p>
            </sp>
            <sp>
               <speaker>Διομήδης</speaker>
               <p>
                  <lb rend="displayNum" n="580"/>τί δῆτ᾽, Ὀδυσσεῦ, δρῶμεν; οὐ γὰρ ηὕρομεν
<lb/>τὸν ἄνδρ᾽ ἐν εὐναῖς, ἐλπίδων δ᾽ ἡμάρτομεν.
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>στείχωμεν ὡς τάχιστα ναυστάθμων πέλας.
<lb/>σῴζει γὰρ αὐτὸν ὅστις εὐτυχῆ θεῶν
<lb/>τίθησιν: ἡμῖν δ᾽ οὐ βιαστέον τύχην.
</p>
            </sp>
            <sp>
               <speaker>Διομήδης</speaker>
               <p>
                  <lb rend="displayNum" n="585"/>οὐκ οὖν ἐπ᾽ Αἰνέαν ἢ τὸν ἔχθιστον Φρυγῶν
<lb/>Πάριν μολόντε χρὴ καρατομεῖν ξίφει;
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>πῶς οὖν ἐν ὄρφνῃ πολεμίων ἀνὰ στρατὸν
<lb/>ζητῶν δυνήσῃ τούσδ᾽ ἀκινδύνως κτανεῖν;
</p>
            </sp>
            <sp>
               <speaker>Διομήδης</speaker>
               <p>
                  <lb/>αἰσχρόν γε μέντοι ναῦς ἐπ᾽ Ἀργείων μολεῖν
<lb rend="displayNum" n="590"/>δράσαντε μηδὲν πολεμίους νεώτερον.
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>πῶς δ᾽ οὐ δέδρακας; οὐ κτανόντε ναυστάθμων
<lb/>κατάσκοπον Δόλωνα σῴζομεν τάδε
<lb/>σκυλεύματ᾽; ἢ πᾶν στρατόπεδον πέρσειν δοκεῖς;
</p>
            </sp>
            <sp>
               <speaker>Διομήδης</speaker>
               <p>
                  <lb/>πείθεις, πάλιν στείχωμεν: εὖ δ᾽ εἴη τυχεῖν.
</p>
            </sp>
            <milestone n="595" unit="card"/>
            <sp>
               <speaker>Ἀθήνα</speaker>
               <p>
                  <lb rend="displayNum" n="595"/>ποῖ δὴ λιπόντες Τρωικῶν ἐκ τάξεων
<lb/>χωρεῖτε, λύπῃ καρδίαν δεδηγμένοι,
<lb/>εἰ μὴ κτανεῖν σφῷν Ἕκτορ᾽ ἢ Πάριν θεὸς
<lb/>δίδωσιν; ἄνδρα δ᾽ οὐ πέπυσθε σύμμαχον
<lb/>Τροίᾳ μολόντα Ῥῆσον οὐ φαύλῳ τρόπῳ.
<lb rend="displayNum" n="600"/>ὃς εἰ διοίσει νύκτα τήνδ᾽ ἐς αὔριον,
<lb/>οὔτε σφ᾽ Ἀχιλλεὺς οὔτ᾽ ἂν Αἴαντος δόρυ
<lb/>μὴ πάντα πέρσαι ναύσταθμ᾽ Ἀργείων σχέθοι,
<lb/>τείχη κατασκάψαντα καὶ πυλῶν ἔσω
<lb/>λόγχῃ πλατεῖαν ἐσδρομὴν ποιούμενον.
<lb rend="displayNum" n="605"/>τοῦτον κατακτὰς πάντ᾽ ἔχεις. τὰς δ᾽ Ἕκτορος
<lb/>εὐνὰς ἔασον καὶ καρατόμους σφαγάς:
<lb/>ἔσται γὰρ αὐτῷ θάνατος ἐξ ἄλλης χερός.
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>δέσποιν᾽ Ἀθάνα, φθέγματος γὰρ ᾐσθόμην
<lb/>τοῦ σοῦ συνήθη γῆρυν: ἐν πόνοισι γὰρ
<lb rend="displayNum" n="610"/>παροῦσ᾽ ἀμύνεις τοῖς ἐμοῖς ἀεί ποτε:
<lb/>τὸν ἄνδρα δ᾽ ἡμῖν, ποῦ κατηύνασται, φράσον:
<lb/>πόθεν τέτακται βαρβάρου στρατεύματος;
</p>
            </sp>
            <sp>
               <speaker>Ἀθήνα</speaker>
               <p>
                  <lb/>ὅδ᾽ ἐγγὺς ἧσται κοὐ συνήθροισται στρατῷ,
<lb/>ἀλλ᾽ ἐκτὸς αὐτὸν τάξεων κατηύνασεν
<lb rend="displayNum" n="615"/>Ἕκτωρ, ἕως ἂν νὺξ ἀμείψηται φάος.
<lb/>πέλας δὲ πῶλοι Θρῃκίων ἐξ ἁρμάτων
<lb/>λευκαὶ δέδενται, διαπρεπεῖς ἐν εὐφρόνῃ:
<lb/>στίλβουσι δ᾽ ὥστε ποταμίου κύκνου πτερόν.
<lb/>ταύτας, κτανόντες δεσπότην, κομίζετε,
<lb rend="displayNum" n="620"/>κάλλιστον οἴκοις σκῦλον: οὐ γὰρ ἔσθ᾽ ὅπου
<lb/>τοιόνδ᾽ ὄχημα χθὼν κέκευθε πωλικόν.
</p>
            </sp>
            <sp>
               <speaker>Ὀδυσσεύς</speaker>
               <p>
                  <lb/>Διόμηδες, ἢ σὺ κτεῖνε Θρῄκιον λεών,
<lb/>ἢ ᾽μοὶ πάρες γε, σοὶ δὲ χρὴ πώλους μέλειν.
</p>
            </sp>
            <sp>
               <speaker>Διομήδης</speaker>
               <p>
                  <lb/>ἐγὼ φονεύσω, πωλοδαμνήσεις δὲ σύ:
<lb rend="displayNum" n="625"/>τρίβων γὰρ εἶ τὰ κομψὰ καὶ νοεῖν σοφός.
<lb/>χρὴ δ᾽ ἄνδρα τάσσειν οὗ μάλιστ᾽ ἂν ὠφελοῖ.
</p>
            </sp>
            <sp>
               <speaker>Ἀθήνα</speaker>
               <p>
                  <lb/>καὶ μὴν καθ᾽ ἡμᾶς τόνδ᾽ Ἀλέξανδρον βλέπω
<lb/>στείχοντα, φυλάκων ἔκ τινος πεπυσμένον
<lb/>δόξας ἀσήμους πολεμίων μεμβλωκότων.
</p>
            </sp>
            <sp>
               <speaker>Διομήδης</speaker>
               <p>
                  <lb rend="displayNum" n="630"/>πότερα σὺν ἄλλοις ἢ μόνος πορεύεται;
</p>
            </sp>
            <sp>
               <speaker>Ἀθήνα</speaker>
               <p>
                  <lb/>μόνος: πρὸς εὐνὰς δ᾽, ὡς ἔοικεν, Ἕκτορος
<lb/>χωρεῖ, κατόπτας σημανῶν ἥκειν στρατοῦ.
</p>
            </sp>
            <sp>
               <speaker>Διομήδης</speaker>
               <p>
                  <lb/>οὐκ οὖν ὑπάρχειν τόνδε κατθανόντα χρή;
</p>
            </sp>
            <sp>
               <speaker>Ἀθήνα</speaker>
               <p>
                  <lb/>οὐκ ἂν δύναιο τοῦ πεπρωμένου πλέον.
<lb rend="displayNum" n="635"/>τοῦτον δὲ πρὸς σῆς χειρὸς οὐ θέμις θανεῖν.
<lb/>ἀλλ᾽ ᾧπερ ἥκεις μορσίμους φέρων σφαγάς,
<lb/>τάχυν᾽: ἐγὼ δέ, τῷδε σύμμαχος Κύπρις
<lb/>δοκοῦσ᾽ ἀρωγὸς ἐν πόνοις παραστατεῖν,
<lb/>σαθροῖς λόγοισιν ἐχθρὸν ἄνδρ᾽ ἀμείψομαι.
<lb rend="displayNum" n="640"/>καὶ ταῦτ᾽ ἐγὼ μὲν εἶπον: ὃν δὲ χρὴ παθεῖν,
<lb/>οὐκ οἶδεν οὐδ᾽ ἤκουσεν ἐγγὺς ὢν λόγου.
</p>
            </sp>
            <milestone n="642" unit="card"/>
            <sp>
               <speaker>Ἀλέξανδρος</speaker>
               <p>
                  <lb/>σὲ τὸν στρατηγὸν καὶ κασίγνητον λέγω,
<lb/>Ἕκτορ, καθεύδεις; οὐκ ἐγείρεσθαί σε χρῆν;
<lb/>ἐχθρῶν τις ἡμῖν χρίμπτεται στρατεύματι,
<lb rend="displayNum" n="645"/>ἢ κλῶπες ἄνδρες ἢ κατάσκοποί τινες.
</p>
            </sp>
            <sp>
               <speaker>Ἀθήνα</speaker>
               <p>
                  <lb/>θάρσει: φυλάσσει σ᾽ ἥδε πρευμενὴς Κύπρις.
<lb/>μέλει δ᾽ ὁ σός μοι πόλεμος, οὐδ᾽ ἀμνημονῶ
<lb/>τιμῆς, ἐπαινῶ δ᾽ εὖ παθοῦσα πρὸς σέθεν.
<lb/>καὶ νῦν ἐπ᾽ εὐτυχοῦντι Τρωικῷ στρατῷ
<lb rend="displayNum" n="650"/>ἥκω πορεύουσ᾽ ἄνδρα σοι μέγαν φίλον,
<lb/>τῆς ὑμνοποιοῦ παῖδα Θρῄκιον θεᾶς
<lb/>Μούσης: πατρὸς δὲ Στρυμόνος κικλήσκεται.
</p>
            </sp>
            <sp>
               <speaker>Ἀλέξανδρος</speaker>
               <p>
                  <lb/>αἰεί ποτ᾽ εὖ φρονοῦσα τυγχάνεις πόλει
<lb/>κἀμοί, μέγιστον δ᾽ ἐν βίῳ κειμήλιον
<lb rend="displayNum" n="655"/>κρίνας σέ φημι τῇδε προσθέσθαι πόλει.
<lb/>ἥκω δ᾽ ἀκούσας οὐ τορῶς — φήμη δέ τις
<lb/>φύλαξιν ἐμπέπτωκεν — ὡς κατάσκοποι
<lb/>ἥκουσ᾽ Ἀχαιῶν. χὣ μὲν οὐκ ἰδὼν λέγει,
<lb/>ὃ δ᾽ εἰσιδὼν μολόντας οὐκ ἔχει φράσαι:
<lb rend="displayNum" n="660"/>ὧν οὕνεκ᾽ εὐνὰς ἤλυθον πρὸς Ἕκτορος.
</p>
            </sp>
            <sp>
               <speaker>Ἀθήνα</speaker>
               <p>
                  <lb/>μηδὲν φοβηθῇς: οὐδὲν ἐν στρατῷ νέον:
<lb/>Ἕκτωρ δὲ φροῦδος Θρῇκα κοιμήσων στρατόν.
</p>
            </sp>
            <sp>
               <speaker>Ἀλέξανδρος</speaker>
               <p>
                  <lb/>σύ τοί με πείθεις, σοῖς δὲ πιστεύων λόγοις
<lb/>τάξιν φυλάξων εἶμ᾽ ἐλεύθερος φόβου.
</p>
            </sp>
            <sp>
               <speaker>Ἀθήνα</speaker>
               <p>
                  <lb rend="displayNum" n="665"/>χώρει: μέλειν γὰρ πάντ᾽ ἐμοὶ δόκει τὰ σά,
<lb/>ὥστ᾽ εὐτυχοῦντας συμμάχους ἐμοὺς ὁρᾶν.
<lb/>γνώσῃ δὲ καὶ σὺ τὴν ἐμὴν προθυμίαν.
<lb/>ὑμᾶς δ᾽ ἀυτῶ τοὺς ἄγαν ἐρρωμένους,
<lb/>Λαερτίου παῖ, θηκτὰ κοιμίσαι ξίφη.
<lb rend="displayNum" n="670"/>κεῖται γὰρ ἡμῖν Θρῄκιος στρατηλάτης,
<lb/>ἵπποι τ᾽ ἔχονται, πολέμιοι δ᾽ ᾐσθημένοι
<lb/>χωροῦσ᾽ ἐφ᾽ ὑμᾶς: ἀλλ᾽ ὅσον τάχιστα χρὴ
<lb/>φεύγειν πρὸς ὁλκοὺς ναυστάθμων. τί μέλλετε
<lb/>σκηπτοῦ ᾽πιόντος πολεμίων σῷσαι βίον;
</p>
            </sp>
            <milestone n="675" unit="card"/>
            <div type="lyric" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="675"/>ἔα ἔα:
<lb/>βάλε βάλε βάλε βάλε.
<lb/>θένε θένε.
<lb/> — τίς ἁνήρ; λεύσσετε: τοῦτον αὐδῶ.
<lb/> — κλῶπες οἵτινες κατ᾽ ὄρφνην τόνδε κινοῦσι στρατόν.
<lb rend="displayNum" n="680"/> — δεῦρο δεῦρο πᾶς.
<lb/> — τούσδ᾽ ἔχω, τούσδ᾽ ἔμαρψα.
<lb/> — τίς ὁ λόχος; πόθεν ἔβας; ποδαπὸς εἶ;
</p>
               </sp>
               <milestone n="683" unit="card"/>
            </div>
            <div type="trochees" org="uniform" sample="complete" part="N">
               <sp>
                  <speaker>Ὀδυσσεύς</speaker>
                  <p>
                     <lb/>οὔ σε χρὴ εἰδέναι: θανῇ γὰρ σήμερον δράσας κακῶς.
</p>
               </sp>
               <sp>
                  <speaker>Χορός</speaker>
                  <p>
                     <lb/>οὐκ ἐρεῖς ξύνθημα, λόγχην πρὶν διὰ στέρνων μολεῖν;
</p>
               </sp>
               <sp>
                  <speaker>Ὀδυσσεύς</speaker>
                  <p>
                     <lb rend="displayNum" n="685"/>ἵστω. θάρσει.
</p>
               </sp>
               <sp>
                  <speaker>Χορός</speaker>
                  <p>
πέλας ἴθι. παῖε πᾶς.
</p>
               </sp>
               <sp>
                  <speaker>Ὀδυσσεύς</speaker>
                  <p>
                     <lb/>ἦ σὺ δὴ Ῥῆσον κατέκτας;
</p>
               </sp>
               <sp>
                  <speaker>Χορός</speaker>
                  <p>
ἀλλὰ τὸν κτενοῦντα σὲ  <gap/>
                  </p>
               </sp>
               <sp>
                  <speaker>Ὀδυσσεύς</speaker>
                  <p>
                     <lb/>ἴσχε πᾶς τις.
</p>
               </sp>
               <sp>
                  <speaker>Χορός</speaker>
                  <p>
οὐ μὲν οὖν.
</p>
               </sp>
               <sp>
                  <speaker>Ὀδυσσεύς</speaker>
                  <p>
ἆ: φίλιον ἄνδρα μὴ θένῃς.
</p>
               </sp>
               <sp>
                  <speaker>Χορός</speaker>
                  <p>
                     <lb/>καὶ τί δὴ τὸ σῆμα;
</p>
               </sp>
               <sp>
                  <speaker>Ὀδυσσεύς</speaker>
                  <p>
Φοῖβος.
</p>
               </sp>
               <sp>
                  <speaker>Χορός</speaker>
                  <p>
ἔμαθον: ἴσχε πᾶς δόρυ.
<lb/>οἶσθ᾽ ὅποι βεβᾶσιν ἅνδρες;
</p>
               </sp>
               <sp>
                  <speaker>Ὀδυσσεύς</speaker>
                  <p>
τῇδέ πῃ κατείδομεν.
</p>
               </sp>
               <sp>
                  <speaker>Χορός</speaker>
                  <p>
                     <lb rend="displayNum" n="690"/>ἕρπω πᾶς κατ᾽ ἴχνος αὐτῶν.
ἢ βοὴν ἐγερτέον;
<lb/>ἀλλὰ συμμάχους ταράσσειν δεινὸν ἐκ νυκτῶν φόβῳ.
</p>
               </sp>
            </div>
         </div>
         <milestone n="692" unit="card"/>
         <div type="choral" org="uniform" sample="complete" part="N">
            <div type="strophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>τίς ἀνδρῶν ὁ βάς;
<lb/>τίς ὁ μέγα θρασὺς ἐπεύξεται
<lb/>χέρα φυγὼν ἐμάν;
<lb rend="displayNum" n="695"/>πόθεν νιν κυρήσω;
<lb/>τίνι προσεικάσω,
<lb/>ὅστις δι᾽ ὄρφνης ἦλθ᾽ ἀδειμάντῳ ποδὶ
<lb/>διά τε τάξεων καὶ φυλάκων ἕδρας;
<lb/>Θεσσαλὸς ἢ
<lb rend="displayNum" n="700"/>παραλίαν Λοκρῶν νεμόμενος πόλιν;
<lb/>ἢ νησιώτην σποράδα κέκτηται βίον;
<lb/>τίς ἦν; πόθεν; ποίας πάτρας;
<lb/>ποῖον δ᾽ εὔχεται τὸν ὕπατον θεῶν;
<lb/> — ἆρ᾽ ἔστ᾽ Ὀδυσσέως τοὔργον ἢ τίνος τόδε;
<lb rend="displayNum" n="705"/>εἰ τοῖς πάροιθε χρὴ τεκμαίρεσθαι: τί μήν;
<lb/> — δοκεῖς γάρ;
 — τί μὴν οὔ;
<lb/> — θρασὺς γοῦν ἐς ἡμᾶς.
<lb/> — τίν᾽ ἀλκήν; τίν᾽ αἰνεῖς;
 — Ὀδυσσῆ.
<lb/> — μὴ κλωπὸς αἴνει φωτὸς αἱμύλον δόρυ.
<milestone n="710" unit="card"/>
                  </p>
               </sp>
            </div>
            <div type="antistrophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="710"/>ἔβα καὶ πάρος
<lb/>κατὰ πόλιν, ὕπαφρον ὄμμ᾽ ἔχων,
<lb/>ῥακοδύτῳ στολᾷ
<lb/>πυκασθείς, ξιφήρης
<lb/>κρύφιος ἐν πέπλοις.
<lb rend="displayNum" n="715"/>βίον δ᾽ ἐπαιτῶν εἷρπ᾽ ἀγύρτης τις λάτρις,
<lb/>ψαφαρόχρουν κάρα πολυπινές τ᾽ ἔχων:
<lb/>πολλὰ δὲ τὰν
<lb/>βασιλίδ᾽ ἑστίαν Ἀτρειδᾶν κακῶς
<lb/>ἔβαζε δῆθεν ἐχθρὸς ὢν στρατηλάταις.
<lb rend="displayNum" n="720"/>ὄλοιτ᾽ ὄλοιτο πανδίκως,
<lb/>πρὶν ἐπὶ γᾶν Φρυγῶν ποδὸς ἴχνος βαλεῖν.
<lb/> — εἴτ᾽ οὖν Ὀδυσσέως εἴτε μή, φόβος μ᾽ ἔχει:
<lb/>Ἕκτωρ γὰρ ἡμῖν τοῖς φύλαξι μέμψεται.
<lb/> — τί λάσκων;
 — δυσοίζων.
<lb rend="displayNum" n="725"/> — τί δρᾶσαι; τί ταρβεῖς;
<lb/> — καθ᾽ ἡμᾶς περᾶσαι  <gap/> 
 — τίν᾽ ἀνδρῶν;
<lb/> — οἳ τῆσδε νυκτὸς ἦλθον ἐς Φρυγῶν στρατόν.</p>
               </sp>
            </div>
         </div>
         <milestone n="728" unit="card"/>
         <div type="episode" org="uniform" sample="complete" part="N">
            <div type="lyric" org="uniform" sample="complete" part="N">
               <sp>
                  <speaker>Ἡνίοχος</speaker>
                  <p>
                     <lb/>ἰὼ, ἰώ, δαίμονος τύχα βαρεῖα. φεῦ φεῦ.
</p>
               </sp>
            </div>
            <div type="trochees" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ἔα, ἔα:
<lb rend="displayNum" n="730"/>σῖγα πᾶς ὕφιζ᾽: ἴσως γὰρ ἐς βόλον τις ἔρχεται.
</p>
               </sp>
               <sp>
                  <speaker>Ἡνίοχος</speaker>
                  <p>
                     <lb/>ἰὼ ἰώ,
<lb/>συμφορὰ βαρεῖα Θρῃκῶν.
</p>
               </sp>
               <sp>
                  <speaker>Χορός</speaker>
                  <p>
συμμάχων τις ὁ στένων.
</p>
               </sp>
               <milestone n="733" unit="card"/>
            </div>
            <div type="lyric" org="uniform" sample="complete" part="N">
               <sp>
                  <speaker>Ἡνίοχος</speaker>
                  <p>
                     <lb rend="displayNum" n="733"/>ἰὼ ἰώ,
<lb/>δύστηνος ἐγώ: σύ τ᾽, ἄναξ Θρῃκῶν,
<lb/>ὦ στυγνοτάτην Τροίαν ἐσιδών,
<lb rend="displayNum" n="735"/>οἷόν σε βίου τέλος εἷλεν.
</p>
               </sp>
               <milestone n="736" unit="card"/>
               <sp>
                  <speaker>Χορός</speaker>
                  <p>
                     <lb/>τίς εἶ ποτ᾽ ἀνδρῶν συμμάχων; κατ᾽ εὐφρόνην
<lb/>ἀμβλῶπες αὐγαὶ κοὔ σε γιγνώσκω τορῶς.
</p>
               </sp>
               <milestone n="738" unit="card"/>
            </div>
            <div type="lyric" org="uniform" sample="complete" part="N">
               <sp>
                  <speaker>Ἡνίοχος</speaker>
                  <p>
                     <lb/>ποῦ τιν᾽ ἀνάκτων Τρωικῶν εὕρω;
<lb/>ποῦ δῆθ᾽ Ἕκτωρ
<lb rend="displayNum" n="740"/>τὸν ὑπασπίδιον κοῖτον ἰαύει;
<lb/>τίνι σημήνω διόπων στρατιᾶς
<lb/>οἷα πεπόνθαμεν, οἷά τις ἡμᾶς
<lb/>δράσας ἀφανῆ φροῦδος, φανερὸν
<lb/>Θρῃξὶν πένθος τολυπεύσας;
</p>
               </sp>
               <milestone n="745" unit="card"/>
               <sp>
                  <speaker>Χορός</speaker>
                  <p>
                     <lb rend="displayNum" n="745"/>κακὸν κυρεῖν τι Θρῃκίῳ στρατεύματι
<lb/>ἔοικεν, οἷα τοῦδε γιγνώσκω κλύων.
</p>
               </sp>
               <milestone n="747" unit="card"/>
               <sp>
                  <speaker>Ἡνίοχος</speaker>
                  <p>
                     <lb/>ἔρρει στρατιά, πέπτωκεν ἄναξ
<lb/>δολίῳ πληγῇ.
<lb/>ἆ ἆ ἆ ἆ,
<lb rend="displayNum" n="750"/>οἵα μ᾽ ὀδύνη τείρει φονίου
<lb/>τραύματος εἴσω. πῶς ἂν ὀλοίμην;
<lb/>χρῆν γάρ μ᾽ ἀκλεῶς Ῥῆσόν τε θανεῖν,
<lb/>Τροίᾳ κέλσαντ᾽ ἐπίκουρον;
</p>
               </sp>
               <milestone n="754" unit="card"/>
            </div>
            <div type="iambic" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>τάδ᾽ οὐκ ἐν αἰνιγμοῖσι σημαίνει κακά:
<lb rend="displayNum" n="755"/>σαφῶς γὰρ αὐδᾷ συμμάχους ὀλωλότας.
</p>
               </sp>
               <sp n="*(hni/oxos">
                  <speaker>Ἡνίοχος</speaker>
                  <p>
                     <lb/>κακῶς πέπρακται κἀπὶ τοῖς κακοῖσι πρὸς
<lb/>αἴσχιστα: καίτοι δὶς τόσον κακὸν τόδε:
<lb/>θανεῖν γὰρ εὐκλεῶς μέν, εἰ θανεῖν χρεών,
<lb/>λυπρὸν μὲν οἶμαι τῷ θανόντι — πῶς γὰρ οὔ; — 
<lb rend="displayNum" n="760"/>τοῖς ζῶσι δ᾽ ὄγκος καὶ δόμων εὐδοξία.
<lb/>ἡμεῖς δ᾽ ἀβούλως κἀκλεῶς ὀλώλαμεν.
<lb/>ἐπεὶ γὰρ ἡμᾶς ηὔνασ᾽ Ἑκτόρεια χείρ,
<lb/>ξύνθημα λέξας, ηὕδομεν πεδοστιβεῖ
<lb/>κόπῳ δαμέντες, οὐδ᾽ ἐφρουρεῖτο στρατὸς
<lb rend="displayNum" n="765"/>φυλακαῖσι νυκτέροισιν, οὐδ᾽ ἐν τάξεσιν
<lb/>ἔκειτο τεύχη, πλῆκτρά τ᾽ οὐκ ἐπὶ ζυγοῖς
<lb/>ἵππων καθήρμοσθ᾽, ὡς ἄναξ ἐπεύθετο
<lb/>κρατοῦντας ὑμᾶς κἀφεδρεύοντας νεῶν
<lb/>πρύμναισι: φαύλως δ᾽ ηὕδομεν πεπτωκότες.
<lb rend="displayNum" n="770"/>κἀγὼ μελούσῃ καρδίᾳ λήξας ὕπνου
<lb/>πώλοισι χόρτον, προσδοκῶν ἑωθινὴν
<lb/>ζεύξειν ἐς ἀλκήν, ἀφθόνῳ μετρῶ χερί.
<lb/>λεύσσω δὲ φῶτε περιπολοῦνθ᾽ ἡμῶν στρατὸν
<lb/>πυκνῆς δι᾽ ὄρφνης: ὡς δ᾽ ἐκινήθην ἐγώ,
<lb rend="displayNum" n="775"/>ἐπτηξάτην τε κἀνεχωρείτην πάλιν:
<lb/>ἤπυσα δ᾽ αὐτοῖς μὴ πελάζεσθαι στρατῷ,
<lb/>κλῶπας δοκήσας συμμάχων πλάθειν τινάς.
<lb/>οἳ δ᾽ οὐδέν: οὐ μὴν οὐδ᾽ ἐγὼ τὰ πλείονα.
<lb/>ηὗδον δ᾽ ἀπελθὼν αὖθις ἐς κοίτην πάλιν.
<milestone n="780" unit="card"/>
                     <lb rend="displayNum" n="780"/>
                     <milestone unit="para"/>καί μοι καθ᾽ ὕπνον δόξα τις παρίσταται:
<lb/>ἵππους γὰρ ἃς ἔθρεψα κἀδιφρηλάτουν
<lb/>Ῥήσῳ παρεστώς, εἶδον, ὡς ὄναρ δοκῶν,
<lb/>λύκους ἐπεμβεβῶτας ἑδραίαν ῥάχιν:
<lb/>θείνοντε δ᾽ οὐρᾷ πωλικῆς ῥινοῦ τρίχα
<lb rend="displayNum" n="785"/>ἤλαυνον, αἳ δ᾽ ἔρρεγκον ἐξ ἀντηρίδων
<lb/>θυμὸν πνέουσαι κἀνεχαίτιζον φόβῳ.
<lb/>ἐγὼ δ᾽ ἀμύνων θῆρας ἐξεγείρομαι
<lb/>πώλοισιν: ἔννυχος γὰρ ἐξώρμα φόβος.
<lb/>κλύω δ᾽ ἐπάρας κρᾶτα μυχθισμὸν νεκρῶν.
<lb rend="displayNum" n="790"/>θερμὸς δὲ κρουνὸς δεσπότου πάρα σφαγαῖς
<lb/>βάλλει με δυσθνῄσκοντος αἵματος νέου.
<lb/>ὀρθὸς δ᾽ ἀνᾴσσω χειρὶ σὺν κενῇ δορός.
<lb/>καί μ᾽ ἔγχος αὐγάζοντα καὶ θηρώμενον
<lb/>παίει παραστὰς νεῖραν ἐς πλευρὰν ξίφει
<lb rend="displayNum" n="795"/>ἀνὴρ ἀκμάζων: φασγάνου γὰρ ᾐσθόμην
<lb/>πληγῆς, βαθεῖαν ἄλοκα τραύματος λαβών.
<lb/>πίπτω δὲ πρηνής: οἳ δ᾽ ὄχημα πωλικὸν
<lb/>λαβόντες ἵππων ἵεσαν φυγῇ πόδα.
<lb/>ἆ ἆ.
<lb/>ὀδύνη με τείρει, κοὐκέτ᾽ ὀρθοῦμαι τάλας.
<lb rend="displayNum" n="800"/>καὶ ξυμφορὰν μὲν οἶδ᾽ ὁρῶν, τρόπῳ δ᾽ ὅτῳ
<lb/>τεθνᾶσιν οἱ θανόντες οὐκ ἔχω φράσαι,
<lb/>οὐδ᾽ ἐξ ὁποίας χειρός. εἰκάσαι δέ μοι
<lb/>πάρεστι λυπρὰ πρὸς φίλων πεπονθέναι.
</p>
               </sp>
               <sp>
                  <speaker>Χορός</speaker>
                  <p>
                     <lb/>ἡνίοχε Θρῃκὸς τοῦ κακῶς πεπραγότος,
<lb rend="displayNum" n="805"/>μηδὲν δυσοίζου: πολέμιοι ῎᾽δρασαν τάδε. 
<lb/>Ἕκτωρ δὲ καὐτὸς συμφορᾶς πεπυσμένος
<lb/>χωρεῖ: συναλγεῖ δ᾽, ὡς ἔοικε, σοῖς κακοῖς.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>πῶς, ὦ μέγιστα πήματ᾽ ἐξειργασμένοι,
<lb/>μολόντες ὑμᾶς πολεμίων κατάσκοποι
<lb rend="displayNum" n="810"/>λήθουσιν αἰσχρῶς, καὶ κατεσφάγη στρατός,
<lb/>κοὔτ᾽ εἰσιόντας στρατόπεδ᾽ ἐξαπώσατε
<lb/>οὔτ᾽ ἐξιόντας; τῶνδε τίς τείσει δίκην
<lb/>πλὴν σοῦ; σὲ γὰρ δὴ φύλακά φημ᾽ εἶναι στρατοῦ.
<lb/>φροῦδοι δ᾽ ἄπληκτοι, τῇ Φρυγῶν κακανδρίᾳ
<lb/>πόλλ᾽ ἐγγελῶντες τῷ στρατηλάτῃ τ᾽ ἐμοί.
<lb/>εὖ νυν τόδ᾽ ἴστε — Ζεὺς ὀμώμοται πατήρ — 
<lb/>ἤτοι μάραγνά γ᾽ ἢ καρανιστὴς μόρος
<lb/>μένει σε δρῶντα τοιάδ᾽, ἢ τὸν Ἕκτορα
<lb/>τὸ μηδὲν εἶναι καὶ κακὸν νομίζετε.
</p>
               </sp>
               <milestone n="820" unit="card"/>
            </div>
            <div type="antistrophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="820"/>ἰὼ ἰώ,
<lb/>μετὰ σέ, ναί, μετὰ σέ, ὦ πολίοχον κράτος,
<lb/>τότ᾽ ἄρ᾽ ἔμολον, ὅτε σοι
<lb rend="displayNum" n="824"/>ἄγγελος ἦλθον ἀμφὶ ναῦς πύρ᾽ αἴθειν:
<lb rend="displayNum" n="825"/>ἐπεὶ ἄγρυπνον ὄμμ᾽ ἐν εὐφρόνῃ
<lb/>οὔτ᾽ ἐκοίμισ᾽ οὔτ᾽ ἔβριξ᾽,
<lb/>οὐ τὰς Σιμοεντιάδας πηγάς: μή μοι
<lb/>κότον, ὦ ἄνα, θῇς: ἀναίτιος γὰρ
<lb/>
                     <gap/> ἔγωγε πάντων.
<lb rend="displayNum" n="830"/>εἰ δὲ χρόνῳ παράκαιρον ἔργον ἢ λόγον
<lb/>πύθῃ, κατά με γᾶς
<lb/>ζῶντα πόρευσον: οὐ παραιτοῦμαι.
<milestone n="833" unit="card"/>
                  </p>
               </sp>
               <sp>
                  <speaker>Ἡνίοχος</speaker>
                  <p>
                     <lb/>τί τοῖσδ᾽ ἀπειλεῖς βάρβαρός τε βαρβάρου
<lb/>γνώμην ὑφαιρῇ τὴν ἐμήν, πλέκων λόγους;
<lb rend="displayNum" n="835"/>σὺ ταῦτ᾽ ἔδρασας: οὐδέν᾽ ἂν δεξαίμεθα
<lb/>οὔθ᾽ οἱ θανόντες οὔτ᾽ ἂν οἱ τετρωμένοι
<lb/>ἄλλον: μακροῦ γε δεῖ σε καὶ σοφοῦ λόγου,
<lb/>ὅτῳ με πείσεις μὴ φίλους κατακτανεῖν,
<lb/>ἵππων ἐρασθείς, ὧν ἕκατι συμμάχους
<lb rend="displayNum" n="840"/>τοὺς σοὺς φονεύεις, πόλλ᾽ ἐπισκήπτων μολεῖν.
<lb/>ἦλθον, τεθνᾶσιν: εὐπρεπέστερον Πάρις
<lb/>ξενίαν κατῄσχυν᾽ ἢ σὺ συμμάχους κτανών.
<lb/>μὴ γάρ τι λέξῃς ὥς τις Ἀργείων μολὼν
<lb/>διώλεσ᾽ ἡμᾶς: τίς δ᾽ ὑπερβαλὼν λόχους
<lb rend="displayNum" n="845"/>Τρώων ἐφ᾽ ἡμᾶς ἦλθεν, ὥστε καὶ λαθεῖν;
<lb/>σὺ πρόσθεν ἡμῶν ἧσο καὶ Φρυγῶν στρατός.
<lb/>τίς οὖν τέτρωται, τίς τέθνηκε συμμάχων
<lb/>τῶν σῶν, μολόντων ὧν σὺ πολεμίων λέγεις;
<lb/>ἡμεῖς δ᾽ ἑκὰς τετρώμεθ᾽, οἳ δὲ μειζόνως
<lb rend="displayNum" n="850"/>παθόντες οὐχ ὁρῶσιν ἡλίου φάος.
<lb/>ἁπλῶς δ᾽ Ἀχαιῶν οὐδέν᾽ αἰτιώμεθα.
<lb/>τίς δ᾽ ἂν χαμεύνας πολεμίων κατ᾽ εὐφρόνην
<lb/>Ῥήσου μολὼν ἐξηῦρεν, εἰ μή τις θεῶν
<lb/>ἔφραζε τοῖς κτανοῦσιν; οὐδ᾽ ἀφιγμένον
<lb rend="displayNum" n="855"/>τὸ πάμπαν ᾖσαν: ἀλλὰ μηχανᾷ τάδε.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>χρόνον μὲν ἤδη συμμάχοισι χρώμεθα
<lb/>ὅσονπερ ἐν γῇ τῇδ᾽ Ἀχαιικὸς λεώς,
<lb/>κοὐδὲν πρὸς αὐτῶν οἶδα πλημμελὲς κλύων:
<lb/>ἐν σοὶ δ᾽ ἂν ἀρχοίμεσθα. μή μ᾽ ἔρως ἕλοι
<lb rend="displayNum" n="860"/>τοιοῦτος ἵππων ὥστ᾽ ἀποκτείνειν φίλους.
<lb/>καὶ ταῦτ᾽ Ὀδυσσεύς: τίς γὰρ ἄλλος ἄν ποτε
<lb/>ἔδρασεν ἢ ᾽βούλευσεν Ἀργείων ἀνήρ;
<lb/>δέδοικα δ᾽ αὐτὸν καί τί μου θράσσει φρένας,
<lb/>μὴ καὶ Δόλωνα συντυχὼν κατακτάνῃ:
<lb rend="displayNum" n="865"/>χρόνον γὰρ ἤδη φροῦδος ὢν οὐ φαίνεται.
</p>
               </sp>
               <sp>
                  <speaker>Ἡνίοχος</speaker>
                  <p>
                     <lb/>οὐκ οἶδα τοὺς σοὺς οὓς λέγεις Ὀδυσσέας:
<lb/>ἡμεῖς δ᾽ ὑπ᾽ ἐχθρῶν οὐδενὸς πεπλήγμεθα.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>σὺ δ᾽ οὖν νόμιζε ταῦτ᾽, ἐπείπερ σοι δοκεῖ.
</p>
               </sp>
               <sp>
                  <speaker>Ἡνίοχος</speaker>
                  <p>
                     <lb/>ὦ γαῖα πατρίς, πῶς ἂν ἐνθάνοιμί σοι;
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb rend="displayNum" n="870"/>μὴ θνῇσχ᾽: ἅλις γὰρ τῶν τεθνηκότων ὄχλος.
</p>
               </sp>
               <sp>
                  <speaker>Ἡνίοχος</speaker>
                  <p>
                     <lb/>ποῖ δὴ τράπωμαι δεσποτῶν μονούμενος;
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>οἶκός σε κεύθων οὑμὸς ἐξιάσεται.
</p>
               </sp>
               <sp>
                  <speaker>Ἡνίοχος</speaker>
                  <p>
                     <lb/>καὶ πῶς με κηδεύσουσιν αὐθεντῶν χέρες;
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>ὅδ᾽ αὖ τὸν αὐτὸν μῦθον οὐ λήξει λέγων.
</p>
               </sp>
               <sp>
                  <speaker>Ἡνίοχος</speaker>
                  <p>
                     <lb rend="displayNum" n="875"/>ὄλοιθ᾽ ὁ δράσας. οὐ γὰρ ἐς σὲ τείνεται
<lb/>γλῶσσ᾽, ὡς σὺ κομπεῖς: ἡ Δίκη δ᾽ ἐπίσταται.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>λάζυσθ᾽: ἄγοντες <add>δ᾽</add> αὐτὸν ἐς δόμους ἐμούς,
<lb/>οὕτως ὅπως ἂν μὴ ᾽γκαλῇ πορσύνετε:
<lb/>ὑμᾶς δ᾽ ἰόντας τοῖσιν ἐν τείχει χρεὼν
<lb rend="displayNum" n="880"/>Πριάμῳ τε καὶ γέρουσι σημῆναι νεκροὺς
<lb/>θάπτειν κελεύθου λεωφόρου πρὸς ἐκτροπάς.
</p>
               </sp>
               <milestone n="882" unit="card"/>
            </div>
            <div type="anapests" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>τί ποτ᾽ εὐτυχίας ἐκ τῆς μεγάλης
<lb/>Τροίαν ἀνάγει πάλιν ἐς πένθη
<lb/>δαίμων ἄλλος, τί φυτεύων;
<lb rend="displayNum" n="885"/>ἔα ἔα. <del status="unremarkable">ὦ ὦ.</del>
                     <lb/>τίς ὑπὲρ κεφαλῆς θεός, ὦ βασιλεῦ,
<lb/>τὸν νεόκμητον νεκρὸν ἐν χειροῖν
<lb/>φοράδην πέμπει;
<lb/>ταρβῶ, λεύσσων τόδε, πῆμα.
</p>
               </sp>
               <milestone n="890" unit="card"/>
               <sp>
                  <speaker>Μοῦσα</speaker>
                  <p>
                     <lb rend="displayNum" n="890"/>ὁρᾶν πάρεστι, Τρῶες: ἡ γὰρ ἐν σοφοῖς
<lb/>τιμὰς ἔχουσα Μοῦσα συγγόνων μία
<lb/>πάρειμι, παῖδα τόνδ᾽ ὁρῶσ᾽ οἰκτρῶς φίλον
<lb/>θανόνθ᾽ ὑπ᾽ ἐχθρῶν: ὅν ποθ᾽ ὁ κτείνας χρόνῳ
<lb/>δόλιος Ὀδυσσεὺς ἀξίαν τείσει δίκην.
</p>
               </sp>
               <milestone n="895" unit="card"/>
            </div>
            <div type="strophe" n="1" org="uniform" sample="complete" part="N">
               <sp>
                  <speaker>Μοῦσα</speaker>
                  <p>
                     <lb rend="displayNum" n="895"/>ἰαλέμῳ αὐθιγενεῖ,
<lb/>τέκνον, σ᾽ ὀλοφύρομαι, ὦ
<lb/>ματρὸς ἄλγος, οἵαν
<lb/>ἔκελσας ὁδὸν ποτὶ Τροίαν:
<lb/>ἦ δυσδαίμονα καὶ μελέαν,
<lb rend="displayNum" n="900"/>ἀπομεμφομένας ἐμοῦ πορευθείς,
<lb/>ἀπὸ δ᾽ ἀντομένου πατρὸς βιαίως.
<lb/>ὤμοι ἐγὼ σέθεν, ὦ φιλία
<lb/>φιλία κεφαλά, τέκνον, ὤμοι.
<milestone n="904" unit="card"/>
                  </p>
               </sp>
               <sp>
                  <speaker>Χορός</speaker>
                  <p>
                     <lb/>ὅσον προσήκει μὴ γένους κοινωνίαν
<lb rend="displayNum" n="905"/>ἔχοντι λύπῃ τὸν σὸν οἰκτίρω γόνον.
</p>
               </sp>
               <milestone n="906" unit="card"/>
            </div>
            <div type="antistrophe" n="1" org="uniform" sample="complete" part="N">
               <sp>
                  <speaker>Μοῦσα</speaker>
                  <p>
                     <lb/>ὄλοιτο μὲν Οἰνεΐδας,
<lb/>ὄλοιτο δὲ Λαρτιάδας,
<lb/>ὅς μ᾽ ἄπαιδα γέννας
<lb/>ἔθηκεν ἀριστοτόκοιο:
<lb rend="displayNum" n="910"/>ἅ θ᾽ Ἕλλανα λιποῦσα δόμον
<lb/>Φρυγίων λεχέων ἔπλευσε πλαθεῖσ᾽
<lb/>† ὑπ᾽ Ἰλίῳ † ὤλεσε μὲν σ᾽ ἕκατι Τροίας,
<lb/>φίλτατε, μυριάδας τε πόλεις
<lb/>ἀνδρῶν ἀγαθῶν ἐκένωσεν.
<milestone n="915" unit="card"/>
                  </p>
               </sp>
               <sp>
                  <speaker>Μοῦσα</speaker>
                  <p>
                     <lb rend="displayNum" n="915"/>ἦ πολλὰ μὲν ζῶν, πολλὰ δ᾽ εἰς Ἅιδου μολών,
<lb/>Φιλάμμονος παῖ, τῆς ἐμῆς ἥψω φρενός:
<lb/>ὕβρις γάρ, ἥ σ᾽ ἔσφηλε, καὶ Μουσῶν ἔρις
<lb/>τεκεῖν μ᾽ ἔθηκε τόνδε δύστηνον γόνον.
<lb/>περῶσα γὰρ δὴ ποταμίους διὰ ῥοὰς
<lb rend="displayNum" n="920"/>λέκτροις ἐπλάθην Στρυμόνος φυταλμίοις,
<lb/>ὅτ᾽ ἤλθομεν γῆς χρυσόβωλον ἐς λέπας
<lb/>Πάγγαιον ὀργάνοισιν ἐξησκημέναι
<lb/>Μοῦσαι μεγίστην εἰς ἔριν μελῳδίας
<lb/>κείνῳ σοφιστῇ Θρῃκί, κἀκτυφλώσαμεν
<lb rend="displayNum" n="925"/>Θάμυριν, ὃς ἡμῶν πόλλ᾽ ἐδέννασεν τέχνην.
<lb/>
                     <milestone unit="para"/>κἀπεὶ σὲ τίκτω, συγγόνους αἰδουμένη
<lb/>καὶ παρθενείαν, ἧκ᾽ ἐς εὐύδρου πατρὸς
<lb/>δίνας: τρέφειν δέ σ᾽ οὐ βρότειον ἐς χέρα
<lb/>Στρυμὼν δίδωσιν, ἀλλὰ πηγαίαις κόραις.
<lb rend="displayNum" n="930"/>ἔνθ᾽ ἐκτραφεὶς κάλλιστα Παρθένων ὕπο,
<lb/>Θρῄκης ἀνάσσων πρῶτος ἦσθ᾽ ἀνδρῶν, τέκνον.
<lb/>καί σ᾽ ἀμφὶ γῆν μὲν πατρίαν φιλαιμάτους
<lb/>ἀλκὰς κορύσσοντ᾽ οὐκ ἐδείμαινον θανεῖν:
<lb/>Τροίας δ᾽ ἀπηύδων ἄστυ μὴ κέλσαι ποτε,
<lb rend="displayNum" n="935"/>εἰδυῖα τὸν σὸν πότμον: ἀλλά σ᾽ Ἕκτορος
<lb/>πρεσβεύμαθ᾽ αἵ τε μυρίαι γερουσίαι
<lb/>ἔπεισαν ἐλθεῖν κἀπικουρῆσαι φίλοις.
<lb/>
                     <milestone unit="para"/>καὶ τοῦδ᾽, Ἀθάνα, παντὸς αἰτία μόρου,
<lb/> — οὐδὲν δ᾽ Ὀδυσσεὺς οὐδ᾽ ὁ Τυδέως τόκος
<lb rend="displayNum" n="940"/>ἔδρασε δράσας — μὴ δόκει λεληθέναι.
<lb/>καίτοι πόλιν σὴν σύγγονοι πρεσβεύομεν
<lb/>Μοῦσαι μάλιστα κἀπιχρώμεθα χθονί,
<lb/>μυστηρίων τε τῶν ἀπορρήτων φανὰς
<lb/>ἔδειξεν Ὀρφεύς, αὐτανέψιος νεκροῦ
<lb rend="displayNum" n="945"/>τοῦδ᾽ ὃν κατακτείνεις σύ: Μουσαῖόν τε, σὸν
<lb/>σεμνὸν πολίτην κἀπὶ πλεῖστον ἄνδρ᾽ ἕνα
<lb/>ἐλθόντα, Φοῖβος σύγγονοί τ᾽ ἠσκήσαμεν.
<lb/>καὶ τῶνδε μισθὸν παῖδ᾽ ἔχουσ᾽ ἐν ἀγκάλαις
<lb/>θρηνῶ: σοφιστὴν δ᾽ ἄλλον οὐκ ἐπάξομαι.
</p>
               </sp>
               <sp>
                  <speaker>Χορός</speaker>
                  <p>
                     <lb rend="displayNum" n="950"/>μάτην ἄρ᾽ ἡμᾶς Θρῄκιος τροχηλάτης
<lb/>ἐδέννασ᾽, Ἕκτορ, τῷδε βουλεῦσαι φόνον.
</p>
               </sp>
               <milestone n="952" unit="card"/>
               <sp>
                  <speaker>Ἕκτωρ</speaker>
                  <p>
                     <lb/>ᾔδη τάδ᾽: οὐδὲν μάντεων ἔδει φράσαι
<lb/>Ὀδυσσέως τέχναισι τόνδ᾽ ὀλωλότα.
<lb/>ἐγὼ δὲ γῆς ἔφεδρον Ἑλλήνων στρατὸν
<lb rend="displayNum" n="955"/>λεύσσων, τί μὴν ἔμελλον οὐ πέμψειν φίλοις
<lb/>κήρυκας, ἐλθεῖν κἀπικουρῆσαι χθονί;
<lb/>ἔπεμψ᾽: ὀφείλων δ᾽ ἦλθε συμπονεῖν ἐμοί.
<lb/>οὐ μὴν θανόντι γ᾽ οὐδαμῶς συνήδομαι.
<lb/>καὶ νῦν ἕτοιμος τῷδε καὶ τεῦξαι τάφον
<lb rend="displayNum" n="960"/>καὶ ξυμπυρῶσαι μυρίων πέπλων χλιδήν:
<lb/>φίλος γὰρ ἐλθὼν δυστυχῶς ἀπέρχεται.
</p>
               </sp>
               <sp>
                  <speaker>Μοῦσα</speaker>
                  <p>
                     <lb/>οὐκ εἶσι γαίας ἐς μελάγχιμον πέδον:
<lb/>τοσόνδε Νύμφην τὴν ἔνερθ᾽ αἰτήσομαι,
<lb/>τῆς καρποποιοῦ παῖδα Δήμητρος θεᾶς,
<lb rend="displayNum" n="965"/>ψυχὴν ἀνεῖναι τοῦδ᾽: ὀφειλέτις δέ μοι
<lb/>τοὺς Ὀρφέως τιμῶσα φαίνεσθαι φίλους.
<lb/>κἀμοὶ μὲν ὡς θανών τε κοὐ λεύσσων φάος
<lb/>ἔσται τὸ λοιπόν: οὐ γὰρ ἐς ταὐτόν ποτε
<lb/>οὔτ᾽ εἶσιν οὔτε μητρὸς ὄψεται δέμας:
<lb rend="displayNum" n="970"/>κρυπτὸς δ᾽ ἐν ἄντροις τῆς ὑπαργύρου χθονὸς
<lb/>ἀνθρωποδαίμων κείσεται βλέπων φάος,
<lb/>Βάκχου προφήτης ὥστε Παγγαίου πέτραν
<lb/>ᾤκησε, σεμνὸς τοῖσιν εἰδόσιν θεός.
<lb/>ῥᾷον δὲ πένθος τῆς θαλασσίας θεοῦ
<lb rend="displayNum" n="975"/>οἴσω: θανεῖν γὰρ καὶ τὸν ἐκ κείνης χρεών.
<lb/>θρήνοις δ᾽ ἀδελφαὶ πρῶτα μὲν σὲ ὑμνήσομεν,
<lb/>ἔπειτ᾽ Ἀχιλλέα Θέτιδος ἐν πένθει ποτέ.
<lb/>οὐ ῥύσεταί νιν Παλλάς, ἥ σ᾽ ἀπέκτανεν:
<lb/>τοῖον φαρέτρα Λοξίου σῴζει βέλος.
<lb rend="displayNum" n="980"/>ὦ παιδοποιοὶ συμφοραί, πόνοι βροτῶν:
<lb/>ὡς ὅστις ὑμᾶς μὴ κακῶς λογίζεται,
<lb/>ἄπαις διοίσει κοὐ τεκὼν θάψει τέκνα.
</p>
               </sp>
               <sp>
                  <speaker>Χορός</speaker>
                  <p>
                     <lb/>οὗτος μὲν ἤδη μητρὶ κηδεύειν μέλει:
<lb/>σὺ δ᾽ εἴ τι πράσσειν τῶν προκειμένων θέλεις,
<lb rend="displayNum" n="985"/>Ἕκτορ, πάρεστι: φῶς γὰρ ἡμέρας τόδε.
</p>
               </sp>
               <sp>
                  <speaker>Ἕκτωρ</speaker>
                  <p>
                     <lb/>χωρεῖτε, συμμάχους δ᾽ ὁπλίζεσθαι τάχος
<lb/>ἄνωχθε πληροῦν τ᾽ αὐχένας ξυνωρίδων.
<lb/>πανοὺς δ᾽ ἔχοντας χρὴ μένειν Τυρσηνικῆς
<lb/>σάλπιγγος αὐδήν: ὡς ὑπερβαλὼν στρατὸν
<lb rend="displayNum" n="990"/>τείχη τ᾽ Ἀχαιῶν ναυσὶν αἶθον ἐμβαλεῖν
<lb/>πέποιθα Τρωσί θ᾽ ἡμέραν ἐλευθέραν
<lb/>ἀκτῖνα τὴν στείχουσαν ἡλίου φέρειν.
</p>
               </sp>
               <milestone n="993" unit="card"/>
            </div>
            <div type="anapests" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>πείθου βασιλεῖ: στείχωμεν ὅπλοις
<lb/>κοσμησάμενοι καὶ ξυμμαχίᾳ
<lb rend="displayNum" n="995"/>τάδε φράζωμεν: τάχα δ᾽ ἂν νίκην
<lb/>δοίη δαίμων ὁ μεθ᾽ ἡμῶν.
</p>
               </sp>
            </div>
         </div>
      </body>
   </text>
</TEI>