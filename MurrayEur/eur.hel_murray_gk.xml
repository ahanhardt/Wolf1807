<?xml version="1.0" encoding="UTF-8"?><?oxygen RNGSchema="../src/rng/tei-xl.rng"
                        type="xml"?><TEI xmlns="http://www.tei-c.org/ns/1.0" n="eur.hel_murray_gk.xml">
   <teiHeader type="text">
      <fileDesc>
         <titleStmt>
            <title type="work" n="Hel.">Helen</title>
            <title type="sub">Machine readable text</title>
            <author n="Eur.">Euripides</author>
            <editor role="editor" n="Murray">Gilbert Murray</editor>
            <sponsor>Perseus Project, Tufts University</sponsor>
            <principal>Gregory Crane</principal>
            <respStmt>
               <resp>Prepared under the supervision of</resp>
               <name>Lisa Cerrato</name>
               <name>William Merrill</name>
               <name>Elli Mylonas</name>
               <name>David Smith</name>
            </respStmt>
         </titleStmt>
         <extent>About 100Kb</extent>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
         </publicationStmt>
         <sourceDesc default="false">
            <bibl default="false">
               <author>Euripides</author>
               <title>Euripidis Fabulae, vol. 3</title>
               <editor role="editor">Gilbert Murray</editor>
               <pubPlace>Oxford</pubPlace>
               <publisher>Clarendon Press, Oxford</publisher>
               <date>1913</date>
            </bibl>
         </sourceDesc>
      </fileDesc>
      <encodingDesc>
         <refsDecl>
            <refState unit="line"/>
         </refsDecl>
      </encodingDesc>
   </teiHeader>
   <text xml:lang="greek">
      <body>
         <div type="episode" org="uniform" sample="complete" part="N">
            <milestone n="1" unit="card"/>
            <sp n="*(ele/nh">
               <speaker>Ἑλένη</speaker>
               <p>
                  <lb/>Νείλου μὲν αἵδε καλλιπάρθενοι ῥοαί,
<lb/>ὃς ἀντὶ δίας ψακάδος Αἰγύπτου πέδον
<lb/>λευκῆς τακείσης χιόνος ὑγραίνει γύας.
<lb/>Πρωτεὺς δ᾽ ὅτ᾽ ἔζη τῆσδε γῆς τύραννος ἦν,
<lb rend="displayNum" n="5"/>Φάρον μὲν οἰκῶν νῆσον, Αἰγύπτου δ᾽ ἄναξ,
<lb/>ὃς τῶν κατ᾽ οἶδμα παρθένων μίαν γαμεῖ,
<lb/>Ψαμάθην, ἐπειδὴ λέκτρ᾽ ἀφῆκεν Αἰακοῦ.
<lb/>τίκτει δὲ τέκνα δισσὰ τοῖσδε δώμασι,
<lb/>Θεοκλύμενον ἄρσεν᾽ <del status="unremarkable">ὅτι δὴ θεοὺς σέβων
<lb rend="displayNum" n="10"/>βίον διήνεγκ᾽</del> εὐγενῆ τε παρθένον
<lb/>Εἰδώ, τὸ μητρὸς ἀγλάισμ᾽, ὅτ᾽ ἦν βρέφος:
<lb/>ἐπεὶ δ᾽ ἐς ἥβην ἦλθεν ὡραίαν γάμων,
<lb/>καλοῦσιν αὐτὴν Θεονόην: τὰ θεῖα γὰρ
<lb/>τά τ᾽ ὄντα καὶ μέλλοντα πάντ᾽ ἠπίστατο,
<lb rend="displayNum" n="15"/>προγόνου λαβοῦσα Νηρέως τιμὰς πάρα.
<lb/>
                  <milestone unit="para"/>ἡμῖν δὲ γῆ μὲν πατρὶς οὐκ ἀνώνυμος
<lb/>Σπάρτη, πατὴρ δὲ Τυνδάρεως: ἔστιν δὲ δὴ
<lb/>λόγος τις ὡς Ζεὺς μητέρ᾽ ἔπτατ᾽ εἰς ἐμὴν
<lb/>Λήδαν κύκνου μορφώματ᾽ ὄρνιθος λαβών,
<lb rend="displayNum" n="20"/>ὃς δόλιον εὐνὴν ἐξέπραξ᾽ ὑπ᾽ αἰετοῦ
<lb/>δίωγμα φεύγων, εἰ σαφὴς οὗτος λόγος:
<lb/>Ἑλένη δ᾽ ἐκλήθην. ἃ δὲ πεπόνθαμεν κακὰ
<lb/>λέγοιμ᾽ ἄν. ἦλθον τρεῖς θεαὶ κάλλους πέρι
<lb/>Ἰδαῖον ἐς κευθμῶν᾽ Ἀλέξανδρον πάρα,
<lb rend="displayNum" n="25"/>Ἥρα Κύπρις τε διογενής τε παρθένος,
<lb/>μορφῆς θέλουσαι διαπεράνασθαι κρίσιν.
<lb/>τοὐμὸν δὲ κάλλος, εἰ καλὸν τὸ δυστυχές,
<lb/>Κύπρις προτείνασ᾽ ὡς Ἀλέξανδρος γαμεῖ,
<lb/>νικᾷ. λιπὼν δὲ βούσταθμ᾽ Ἰδαῖος Πάρις
<lb rend="displayNum" n="30"/>Σπάρτην ἀφίκεθ᾽ ὡς ἐμὸν σχήσων λέχος.
<milestone n="31" unit="card"/>
                  <lb/>
                  <milestone unit="para"/>Ἥρα δὲ μεμφθεῖσ᾽ οὕνεκ᾽ οὐ νικᾷ θεάς,
<lb/>ἐξηνέμωσε τἄμ᾽ Ἀλεξάνδρῳ λέχη,
<lb/>δίδωσι δ᾽ οὐκ ἔμ᾽, ἀλλ᾽ ὁμοιώσασ᾽ ἐμοὶ
<lb/>εἴδωλον ἔμπνουν οὐρανοῦ ξυνθεῖσ᾽ ἄπο,
<lb rend="displayNum" n="35"/>Πριάμου τυράννου παιδί: καὶ δοκεῖ μ᾽ ἔχειν — 
<lb/>κενὴν δόκησιν, οὐκ ἔχων. τὰ δ᾽ αὖ Διὸς
<lb/>βουλεύματ᾽ ἄλλα τοῖσδε συμβαίνει κακοῖς:
<lb/>πόλεμον γὰρ εἰσήνεγκεν Ἑλλήνων χθονὶ
<lb/>καὶ Φρυξὶ δυστήνοισιν, ὡς ὄχλου βροτῶν
<lb rend="displayNum" n="40"/>πλήθους τε κουφίσειε μητέρα χθόνα
<lb/>γνωτόν τε θείη τὸν κράτιστον Ἑλλάδος.
<lb/>Φρυγῶν δ᾽ ἐς ἀλκὴν προυτέθην ἐγὼ μὲν οὔ,
<lb/>τὸ δ᾽ ὄνομα τοὐμόν, ἆθλον Ἕλλησιν δορός.
<lb/>λαβὼν δέ μ᾽ Ἑρμῆς ἐν πτυχαῖσιν αἰθέρος
<lb rend="displayNum" n="45"/>νεφέλῃ καλύψας — οὐ γὰρ ἠμέλησέ μου
<lb/>Ζεύς — τόνδ᾽ ἐς οἶκον Πρωτέως ἱδρύσατο,
<lb/>πάντων προκρίνας σωφρονέστατον βροτῶν,
<lb/>ἀκέραιον ὡς σῴσαιμι Μενέλεῳ λέχος.
<lb/>κἀγὼ μὲν ἐνθάδ᾽ εἴμ᾽, ὁ δ᾽ ἄθλιος πόσις
<lb rend="displayNum" n="50"/>στράτευμ᾽ ἀθροίσας τὰς ἐμὰς ἀναρπαγὰς 
<lb/>θηρᾷ πορευθεὶς Ἰλίου πυργώματα.
<lb/>ψυχαὶ δὲ πολλαὶ δι᾽ ἔμ᾽ ἐπὶ Σκαμανδρίοις
<lb/>ῥοαῖσιν ἔθανον: ἡ δὲ πάντα τλᾶσ᾽ ἐγὼ
<lb/>κατάρατός εἰμι καὶ δοκῶ προδοῦσ᾽ ἐμὸν
<lb rend="displayNum" n="55"/>πόσιν συνάψαι πόλεμον Ἕλλησιν μέγαν.
<lb/>τί δῆτ᾽ ἔτι ζῶ; θεοῦ τόδ᾽ εἰσήκουσ᾽ ἔπος
<lb/>Ἑρμοῦ, τὸ κλεινὸν ἔτι κατοικήσειν πέδον
<lb/>Σπάρτης σὺν ἀνδρί, γνόντος ὡς ἐς Ἴλιον
<lb/>οὐκ ἦλθον, ἵνα μὴ λέκτρ᾽ ὑποστρώσω τινί.
<lb rend="displayNum" n="60"/>ἕως μὲν οὖν φῶς ἡλίου τόδ᾽ ἔβλεπεν
<lb/>Πρωτεύς, ἄσυλος ἦ γάμων: ἐπεὶ δὲ γῆς
<lb/>σκότῳ κέκρυπται, παῖς ὁ τοῦ τεθνηκότος
<lb/>θηρᾷ γαμεῖν με. τὸν πάλαι δ᾽ ἐγὼ πόσιν
<lb/>τιμῶσα Πρωτέως μνῆμα προσπίτνω τόδε
<lb rend="displayNum" n="65"/>ἱκέτις, ἵν᾽ ἀνδρὶ τἀμὰ διασῴσῃ λέχη,
<lb/>ὡς, εἰ καθ᾽ Ἑλλάδ᾽ ὄνομα δυσκλεὲς φέρω,
<lb/>μή μοι τὸ σῶμά γ᾽ ἐνθάδ᾽ αἰσχύνην ὄφλῃ.
</p>
            </sp>
            <milestone n="68" unit="card"/>
            <sp>
               <speaker>Τεῦκρος</speaker>
               <p>
                  <lb/>τίς τῶνδ᾽ ἐρυμνῶν δωμάτων ἔχει κράτος;
<lb/>πλούτου γὰρ οἶκος ἄξιος προσεικάσαι,
<lb rend="displayNum" n="70"/>βασίλειά τ᾽ ἀμφιβλήματ᾽ εὔθριγκοί θ᾽ ἕδραι.
<lb/>ἔα:
<lb/>ὦ θεοί, τίν᾽ εἶδον ὄψιν; ἐχθίστην ὁρῶ
<lb/>γυναικὸς εἰκὼ φόνιον, ἥ μ᾽ ἀπώλεσεν
<lb/>πάντας τ᾽ Ἀχαιούς. θεοί σ᾽, ὅσον μίμημ᾽ ἔχεις
<lb rend="displayNum" n="75"/>Ἑλένης, ἀποπτύσειαν. εἰ δὲ μὴ ᾽ν ξένῃ
<lb/>γαίᾳ πόδ᾽ εἶχον, τῷδ᾽ ἂν εὐστόχῳ πτερῷ 
<lb/>ἀπόλαυσιν εἰκοῦς ἔθανες ἂν Διὸς κόρης.
</p>
            </sp>
            <sp>
               <speaker>Ἑλένη</speaker>
               <p>
                  <lb/>τί δ᾽, ὦ ταλαίπωρ᾽ — ὅστις ὤν μ᾽ ἀπεστράφης
<lb/>καὶ ταῖς ἐκείνης συμφοραῖς ἐμὲ στυγεῖς;
</p>
            </sp>
            <sp>
               <speaker>Τεῦκρος</speaker>
               <p>
                  <lb rend="displayNum" n="80"/>ἥμαρτον: ὀργῇ δ᾽ εἶξα μᾶλλον ἤ με χρῆν:
<lb/>μισεῖ γὰρ Ἑλλὰς πᾶσα τὴν Διὸς κόρην.
<lb/>σύγγνωθι δ᾽ ἡμῖν τοῖς λελεγμένοις, γύναι.
</p>
            </sp>
            <sp>
               <speaker>Ἑλένη</speaker>
               <p>
                  <lb/>τίς δ᾽ εἶ; πόθεν γῆς τῆσδ᾽ ἐπεστράφης πέδον;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>εἷς τῶν Ἀχαιῶν, ὦ γύναι, τῶν ἀθλίων.
</p>
            </sp>
            <sp>
               <speaker>Ἑλένη</speaker>
               <p>
                  <lb rend="displayNum" n="85"/>οὐ τἄρα σ᾽ Ἑλένην εἰ στυγεῖς θαυμαστέον.
<lb/>ἀτὰρ τίς εἶ πόθεν; τίνος δ᾽ αὐδᾶν σε χρή;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>ὄνομα μὲν ἡμῖν Τεῦκρος, ὁ δὲ φύσας πατὴρ
<lb/>Τελαμών, Σαλαμὶς δὲ πατρὶς ἡ θρέψασά με.
</p>
            </sp>
            <sp>
               <speaker>Ἑλένη</speaker>
               <p>
                  <lb/>τί δῆτα Νείλου τούσδ᾽ ἐπιστρέφῃ γύας;
</p>
            </sp>
            <sp>
               <speaker>Τεῦκρος</speaker>
               <p>
                  <lb rend="displayNum" n="90"/>φυγὰς πατρῴας ἐξελήλαμαι χθονός.
</p>
            </sp>
            <sp>
               <speaker>Ἑλένη</speaker>
               <p>
                  <lb/>τλήμων ἂν εἴης: τίς δέ σ᾽ ἐκβάλλει πάτρας;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>Τελαμὼν ὁ φύσας. τίν᾽ ἂν ἔχοις μᾶλλον φίλον;
</p>
            </sp>
            <sp>
               <speaker>Ἑλένη</speaker>
               <p>
                  <lb/>ἐκ τοῦ; τὸ γάρ τοι πρᾶγμα συμφορὰν ἔχει.
</p>
            </sp>
            <sp>
               <speaker>Τεῦκρος</speaker>
               <p>
                  <lb/>Αἴας μ᾽ ἀδελφὸς ὤλεσ᾽ ἐν Τροίᾳ θανών.
</p>
            </sp>
            <sp>
               <speaker>Ἑλένη</speaker>
               <p>
                  <lb rend="displayNum" n="95"/>πῶς; οὔ τί που σῷ φασγάνῳ βίον στερείς;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>οἰκεῖον αὐτὸν ὤλεσ᾽ ἅλμ᾽ ἐπὶ ξίφος.
</p>
            </sp>
            <sp>
               <speaker>Ἑλένη</speaker>
               <p>
                  <lb/>μανέντ᾽; ἐπεὶ τίς σωφρονῶν τλαίη τάδ᾽ ἄν;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>τὸν Πηλέως τιν᾽ οἶσθ᾽ Ἀχιλλέα γόνον;
</p>
            </sp>
            <sp>
               <speaker>Ἑλένη</speaker>
               <p>
                  <lb/>ναί:
<lb/>μνηστήρ ποθ᾽ Ἑλένης ἦλθεν, ὡς ἀκούομεν.
</p>
            </sp>
            <sp>
               <speaker>Τεῦκρος</speaker>
               <p>
                  <lb rend="displayNum" n="100"/>θανὼν ὅδ᾽ ὅπλων ἔριν ἔθηκε συμμάχοις.
</p>
            </sp>
            <sp>
               <speaker>Ἑλένη</speaker>
               <p>
                  <lb/>καὶ δὴ τί τοῦτ᾽ Αἴαντι γίγνεται κακόν;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>ἄλλου λαβόντος ὅπλ᾽ ἀπηλλάχθη βίου.
</p>
            </sp>
            <sp>
               <speaker>Ἑλένη</speaker>
               <p>
                  <lb/>σὺ τοῖς ἐκείνου δῆτα πήμασιν νοσεῖς; 
</p>
            </sp>
            <sp>
               <speaker>Τεῦκρος</speaker>
               <p>
                  <lb/>ὁθούνεκ᾽ αὐτῷ γ᾽ οὐ ξυνωλόμην ὁμοῦ.
</p>
            </sp>
            <sp>
               <speaker>Ἑλένη</speaker>
               <p>
                  <lb rend="displayNum" n="105"/>ἦλθες γάρ, ὦ ξέν᾽, Ἰλίου κλεινὴν πόλιν;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>καὶ ξύν γε πέρσας αὐτὸς ἀνταπωλόμην.
</p>
            </sp>
            <sp>
               <speaker>Ἑλένη</speaker>
               <p>
                  <lb/>ἤδη γὰρ ἧπται καὶ κατείργασται πυρί;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>ὥστ᾽ οὐδ᾽ ἴχνος γε τειχέων εἶναι σαφές.
</p>
            </sp>
            <sp>
               <speaker>Ἑλένη</speaker>
               <p>
                  <lb/>ὦ τλῆμον Ἑλένη, διὰ σ᾽ ἀπόλλυνται Φρύγες.
</p>
            </sp>
            <sp>
               <speaker>Τεῦκρος</speaker>
               <p>
                  <lb rend="displayNum" n="110"/>καὶ πρός γ᾽ Ἀχαιοί: μεγάλα δ᾽ εἴργασται κακά.
</p>
            </sp>
            <sp>
               <speaker>Ἑλένη</speaker>
               <p>
                  <lb/>πόσον χρόνον γὰρ διαπεπόρθηται πόλις;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>ἑπτὰ σχεδόν τι καρπίμους ἐτῶν κύκλους.
</p>
            </sp>
            <sp>
               <speaker>Ἑλένη</speaker>
               <p>
                  <lb/>χρόνον δ᾽ ἐμείνατ᾽ ἄλλον ἐν Τροίᾳ πόσον;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>πολλὰς σελήνας, δέκα διελθούσας ἔτη.
<milestone n="115" unit="card"/>
               </p>
            </sp>
            <sp>
               <speaker>Ἑλένη</speaker>
               <p>
                  <lb rend="displayNum" n="115"/>ἦ καὶ γυναῖκα Σπαρτιᾶτιν εἵλετε;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>Μενέλαος αὐτὴν ἦγ᾽ ἐπισπάσας κόμης.
</p>
            </sp>
            <sp>
               <speaker>Ἑλένη</speaker>
               <p>
                  <lb/>εἶδες σὺ τὴν δύστηνον; ἢ κλύων λέγεις;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>ὥσπερ γε σέ, οὐδὲν ἧσσον, ὀφθαλμοῖς ὁρῶ.
</p>
            </sp>
            <sp>
               <speaker>Ἑλένη</speaker>
               <p>
                  <lb/>σκοπεῖτε μὴ δόκησιν εἴχετ᾽ ἐκ θεῶν.
</p>
            </sp>
            <sp>
               <speaker>Τεῦκρος</speaker>
               <p>
                  <lb rend="displayNum" n="120"/>ἄλλου λόγου μέμνησο, μὴ κείνης ἔτι.
</p>
            </sp>
            <sp>
               <speaker>Ἑλένη</speaker>
               <p>
                  <lb/>οὕτω δοκεῖτε τὴν δόκησιν ἀσφαλῆ;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>αὐτὸς γὰρ ὄσσοις εἰδόμην: καὶ νοῦς ὁρᾷ.
</p>
            </sp>
            <sp>
               <speaker>Ἑλένη</speaker>
               <p>
                  <lb/>ἤδη δ᾽ ἐν οἴκοις σὺν δάμαρτι Μενέλεως;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>οὔκουν ἐν Ἄργει <add>γ᾽</add> οὐδ᾽ ἐπ᾽ Εὐρώτα ῥοαῖς.
</p>
            </sp>
            <sp>
               <speaker>Ἑλένη</speaker>
               <p>
                  <lb rend="displayNum" n="125"/>αἰαῖ: κακὸν τόδ᾽ εἶπας οἷς κακὸν λέγεις.
</p>
            </sp>
            <sp>
               <speaker>Τεῦκρος</speaker>
               <p>
                  <lb/>ὡς κεῖνος ἀφανὴς σὺν δάμαρτι κλῄζεται.
</p>
            </sp>
            <sp>
               <speaker>Ἑλένη</speaker>
               <p>
                  <lb/>οὐ πᾶσι πορθμὸς αὑτὸς Ἀργείοισιν ἦν;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>ἦν, ἀλλὰ χειμὼν ἄλλοσ᾽ ἄλλον ὥρισεν.
</p>
            </sp>
            <sp>
               <speaker>Ἑλένη</speaker>
               <p>
                  <lb/>ποίοισιν ἐν νώτοισι ποντίας ἁλός;
</p>
            </sp>
            <sp>
               <speaker>Τεῦκρος</speaker>
               <p>
                  <lb rend="displayNum" n="130"/>μέσον περῶσι πέλαγος Αἰγαίου πόρου. 
</p>
            </sp>
            <sp>
               <speaker>Ἑλένη</speaker>
               <p>
                  <lb/>κἀκ τοῦδε Μενέλαν οὔτις εἶδ᾽ ἀφιγμένον;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>οὐδείς: θανὼν δὲ κλῄζεται καθ᾽ Ἑλλάδα.
</p>
            </sp>
            <sp>
               <speaker>Ἑλένη</speaker>
               <p>
                  <lb/>ἀπωλόμεσθα: Θεστιὰς δ᾽ ἔστιν κόρη;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>Λήδαν ἔλεξας; οἴχεται θανοῦσα δή.
</p>
            </sp>
            <sp>
               <speaker>Ἑλένη</speaker>
               <p>
                  <lb rend="displayNum" n="135"/>οὔ πού νιν Ἑλένης αἰσχρὸν ὤλεσεν κλέος;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>φασίν, βρόχῳ γ᾽ ἅψασαν εὐγενῆ δέρην.
</p>
            </sp>
            <sp>
               <speaker>Ἑλένη</speaker>
               <p>
                  <lb/>οἱ Τυνδάρειοι δ᾽ εἰσὶν ἢ οὐκ εἰσὶν κόροι;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>τεθνᾶσι καὶ οὐ τεθνᾶσι: δύο δ᾽ ἐστὸν λόγω.
</p>
            </sp>
            <sp>
               <speaker>Ἑλένη</speaker>
               <p>
                  <lb/>πότερος ὁ κρείσσων; ὦ τάλαιν᾽ ἐγὼ κακῶν.
</p>
            </sp>
            <sp>
               <speaker>Τεῦκρος</speaker>
               <p>
                  <lb rend="displayNum" n="140"/>ἄστροις σφ᾽ ὁμοιωθέντε φάσ᾽ εἶναι θεώ.
</p>
            </sp>
            <sp>
               <speaker>Ἑλένη</speaker>
               <p>
                  <lb/>καλῶς ἔλεξας τοῦτο: θάτερον δὲ τί;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>σφαγαῖς ἀδελφῆς οὕνεκ᾽ ἐκπνεῦσαι βίον.
<lb/>ἅλις δὲ μύθων: οὐ διπλᾶ χρῄζω στένειν.
<lb/>ὧν δ᾽ οὕνεκ᾽ ἦλθον τούσδε βασιλείους δόμους,
<lb rend="displayNum" n="145"/>τὴν θεσπιῳδὸν Θεονόην χρῄζων ἰδεῖν,
<lb/>σὺ προξένησον, ὡς τύχω μαντευμάτων
<lb/>ὅπῃ νεὼς στείλαιμ᾽ ἂν οὔριον πτερὸν
<lb/>ἐς γῆν ἐναλίαν Κύπρον, οὗ μ᾽ ἐθέσπισεν
<lb/>οἰκεῖν Ἀπόλλων, ὄνομα νησιωτικὸν
<lb rend="displayNum" n="150"/>Σαλαμῖνα θέμενον τῆς ἐκεῖ χάριν πάτρας.
</p>
            </sp>
            <sp>
               <speaker>Ἑλένη</speaker>
               <p>
                  <lb/>πλοῦς, ὦ ξέν᾽, αὐτὸς σημανεῖ: σὺ δ᾽ ἐκλιπὼν
<lb/>γῆν τήνδε φεῦγε πρίν σε παῖδα Πρωτέως
<lb/>ἰδεῖν, ὃς ἄρχει τῆσδε γῆς: ἄπεστι δὲ
<lb/>κυσὶν πεποιθὼς ἐν φοναῖς θηροκτόνοις:
<lb rend="displayNum" n="155"/>κτείνει γὰρ Ἕλλην᾽ ὅντιν᾽ ἂν λάβῃ ξένον.
<lb/>ὅτου δ᾽ ἕκατι, μήτε σὺ ζήτει μαθεῖν
<lb/>ἐγώ τε σιγῶ: τί γὰρ ἂν ὠφελοῖμί σε;
</p>
            </sp>
            <sp>
               <speaker>Τεῦκρος</speaker>
               <p>
                  <lb/>καλῶς ἔλεξας, ὦ γύναι: θεοὶ δέ σοι
<lb/>ἐσθλῶν ἀμοιβὰς ἀντιδωρησαίατο. 
<lb rend="displayNum" n="160"/>Ἑλένῃ δ᾽ ὅμοιον σῶμ᾽ ἔχουσ᾽ οὐ τὰς φρένας
<lb/>ἔχεις ὁμοίας, ἀλλὰ διαφόρους πολύ.
<lb/>κακῶς δ᾽ ὄλοιτο μηδ᾽ ἐπ᾽ Εὐρώτα ῥοὰς
<lb/>ἔλθοι: σὺ δ᾽ εἴης εὐτυχὴς ἀεί, γύναι.
<milestone n="164" unit="card"/>
               </p>
            </sp>
         </div>
         <div type="choral" org="uniform" sample="complete" part="N">
            <div type="hexameter" org="uniform" sample="complete" part="N">
               <sp>
                  <speaker>Ἑλένη</speaker>
                  <p>
                     <lb/>ὤ, μεγάλων ἀχέων καταβαλλομένα μέγαν οἶκτον
<lb rend="displayNum" n="165"/>ποῖον ἁμιλλαθῶ γόον; ἢ τίνα μοῦσαν ἐπέλθω
<lb/>δάκρυσιν ἢ θρήνοις ἢ πένθεσιν; αἰαῖ.
<milestone n="167" unit="card"/>
                  </p>
               </sp>
            </div>
            <div type="strophe" n="1" org="uniform" sample="complete" part="N">
               <sp>
                  <speaker>Ἑλένη</speaker>
                  <p>
                     <lb/>πτεροφόροι νεάνιδες,
<lb/>παρθένοι Χθονὸς κόραι
<lb/>Σειρῆνες, εἴθ᾽ ἐμοῖς γόοις
<lb rend="displayNum" n="170"/>μόλοιτ᾽ ἔχουσαι Λίβυν
<lb/>λωτὸν ἢ σύριγγας ἢ
<lb/>φόρμιγγας, αἰλίνοις κακοῖς
<lb/>τοῖς ἐμοῖσι σύνοχα δάκρυα:
<lb/>πάθεσι πάθεα, μέλεσι μέλεα,
<lb/>μουσεῖα θρηνήμα-
<lb/>σι ξυνῳδὰ πέμψειε
<lb rend="displayNum" n="175"/>Φερσέφασσα
<lb/>φόνια, χάριτας ἵν᾽ ἐπὶ δάκρυσι
<lb/>παρ᾽ ἐμέθεν ὑπὸ μέλαθρα νύχια
<lb rend="displayNum" n="177b"/>παιᾶνα
<lb/>νέκυσιν ὀλομένοις λάβῃ.
<milestone n="179" unit="card"/>
                  </p>
               </sp>
            </div>
            <div type="antistrophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>κυανοειδὲς ἀμφ᾽ ὕδωρ
<lb rend="displayNum" n="180"/>ἔτυχον ἕλικά τ᾽ ἀνὰ χλόαν
<lb/>φοίνικας ἁλίου πέπλους
<lb/>αὐγαῖσιν ἐν χρυσέαις 
<lb/>ἀμφὶ δόνακος ἔρνεσιν
<lb/>θάλπουσα: <add>ποτνίας δ᾽ ἐμᾶς,</add>
                     <lb/>ἔνθεν οἰκτρὸν ἀνεβόασεν,
<lb rend="displayNum" n="185"/>ὅμαδον ἔκλυον, ἄλυρον ἔλεγον,
<lb/>ὅτι ποτ᾽ ἔλακεν αἰάγμα
<lb/>σι στένουσα, Νύμφα τις
<lb rend="displayNum" n="187b"/>οἷα Ναῒς
<lb/>ὄρεσι φυγάδα νόμον ἱεῖσα
<lb/>γοερόν, ὑπὸ δὲ πέτρινα γύαλα
<lb rend="displayNum" n="189b"/>κλαγγαῖσι
<lb rend="displayNum" n="190"/>Πανὸς ἀναβοᾷ γάμους.
<milestone n="191" unit="card"/>
                  </p>
               </sp>
            </div>
            <div type="strophe" n="2" org="uniform" sample="complete" part="N">
               <sp>
                  <speaker>Ἑλένη</speaker>
                  <p>
                     <lb/>ἰὼ ἰώ:
<lb/>θήραμα βαρβάρου πλάτας,
<lb/>Ἑλλανίδες κόραι,
<lb/>ναύτας Ἀχαιῶν
<lb rend="displayNum" n="195"/>τις ἔμολεν ἔμολε δάκρυα δάκρυσί μοι φέρων.
<lb/>Ἰλίου κατασκαφαὶ
<lb/>πυρὶ μέλουσι δαΐῳ
<lb/>δι᾽ ἐμὲ τὰν πολυκτόνον,
<lb/>δι᾽ ἐμὸν ὄνομα πολύπονον.
<lb rend="displayNum" n="200"/>Λήδα δ᾽ ἐν ἀγχόναις
<lb/>θάνατον ἔλαβεν αἰσχύ-
<lb/>νας ἐμᾶς ὑπ᾽ ἀλγέων.
<lb/>ὁ δ᾽ ἐμὸς ἐν ἁλὶ πολυπλανὴς
<lb/>πόσις ὀλόμενος οἴχεται,
<lb rend="displayNum" n="205"/>κάστορός τε συγγόνου τε 
<lb/>διδυμογενὲς ἄγαλμα πατρίδος
<lb/>ἀφανὲς ἀφανὲς ἱππόκροτα λέ-
<lb/>λοιπε δάπεδα γυμνάσιά τε
<lb rend="displayNum" n="210"/>δονακόεντος Εὐρώ-
<lb rend="displayNum" n="210b"/>τα, νεανιᾶν πόνον.
<milestone n="211" unit="card"/>
                  </p>
               </sp>
            </div>
            <div type="antistrophe" n="2" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>αἰαῖ αἰαῖ:
<lb/>ὦ δαίμονος πολυστόνου
<lb/>μοίρας τε σᾶς, γύναι.
<lb/>αἰὼν δυσαίων
<lb/>τις ἔλαχεν ἔλαχεν, ὅτε σ᾽ ἐτέκετο ματρόθεν
<lb rend="displayNum" n="215"/>χιονόχρως κύκνου πτερῷ
<lb/>Ζεὺς πρέπων δι᾽ αἰθέρος:
<lb/>τί γὰρ ἄπεστί σοι κακῶν;
<lb/>τίνα δὲ βίοτον οὐκ ἔτλας;
<lb/>μάτηρ μὲν οἴχεται,
<lb rend="displayNum" n="220"/>δίδυμά τε Διὸς οὐκ εὐ-
<lb/>δαιμονεῖ τέκεα φίλα,
<lb/>χθόνα δὲ πάτριον οὐχ ὁρᾷς,
<lb/>διὰ δὲ πόλεας ἔρχεται
<lb/>βάξις, ἅ σε βαρβάροισι,
<lb rend="displayNum" n="225"/>πότνια, παραδίδωσι λέχεσιν,
<lb/>ὁ δὲ σὸς ἐν ἁλὶ κύμασί τε λέ-
<lb/>λοιπε βίοτον, οὐδέ ποτ᾽ ἔτι
<lb/>πάτρια μέλαθρα καὶ τὰν
<lb rend="displayNum" n="228b"/>Χαλκίοικον ὀλβιεῖς.
<milestone n="229" unit="card"/>
                  </p>
               </sp>
            </div>
            <div type="epode" org="uniform" sample="complete" part="N">
               <sp>
                  <speaker>Ἑλένη</speaker>
                  <p>
                     <lb/>φεῦ φεῦ, τίς ἢ Φρυγῶν
<lb rend="displayNum" n="230"/>ἢ τίς Ἑλλανίας ἀπὸ χθονὸς 
<lb/>ἔτεμε τὰν δακρυόεσσαν
<lb/>Ἰλίῳ πεύκαν;
<lb/>ἔνθεν ὀλόμενον σκάφος
<lb/>συναρμόσας ὁ Πριαμίδας
<lb/>ἔπλευσε βαρβάρῳ πλάτᾳ
<lb rend="displayNum" n="235"/>τὰν ἐμὰν ἐφ᾽ ἑστίαν,
<lb/>ἐπὶ τὸ δυστυχέστατον
<lb/>κάλλος, ὡς ἕλοι, γάμων
<lb/>ἀμῶν: ἅ τε δόλιος
<lb/>ἁ πολυκτόνος Κύπρις
<lb/>Δαναΐδαις ἄγουσα θάνατον <del status="unremarkable">Πριαμίδαις</del>,
<lb rend="displayNum" n="240"/>ὦ τάλαινα συμφορᾶς.
<lb/>ἁ δὲ χρυσέοις θρόνοις
<lb/>Διὸς ὑπαγκάλισμα σεμνὸν
<lb/>Ἥρα τὸν ὠκύπουν
<lb/>ἔπεμψε Μαιάδος γόνον:
<lb/>ὅς με χλοερὰ δρεπομέναν
<lb rend="displayNum" n="245"/>ἔσω πέπλων ῥόδεα πέταλα,
<lb/>Χαλκίοικον ὡς <del status="unremarkable">Ἀθάναν</del> μόλοιμ᾽,
<lb/>ἀναρπάσας δι᾽ αἰθέρος
<lb/>τάνδε γαῖαν εἰς ἄνολβον
<lb/>ἔριν ἔριν τάλαιναν ἔθετο
<lb/>Πριαμίδαισιν Ἑλλάδος.
<lb/>τὸ δ᾽ ἐμὸν ὄνομα
<lb rend="displayNum" n="250"/>παρὰ Σιμουντίοις ῥοαῖσι
<lb/>μαψίδιον ἔχει φάτιν.
<milestone n="253" unit="card"/>
                  </p>
               </sp>
            </div>
         </div>
         <div type="episode" org="uniform" sample="complete" part="N">
            <sp>
               <speaker>Χορός</speaker>
               <p>
                  <lb/>ἔχεις μὲν ἀλγείν᾽, οἶδα: σύμφορον δέ τοι 
<lb/>ὡς ῥᾷστα τἀναγκαῖα τοῦ βίου φέρειν.
</p>
            </sp>
            <sp n="*(ele/nh">
               <speaker>Ἑλένη</speaker>
               <p>
                  <lb rend="displayNum" n="255"/>φίλαι γυναῖκες, τίνι πότμῳ συνεζύγην;
<lb/>ἆρ᾽ ἡ τεκοῦσά μ᾽ ἔτεκεν ἀνθρώποις τέρας;
<lb/>
                  <del status="unremarkable">γυνὴ γὰρ οὔθ᾽ Ἑλληνὶς οὔτε βάρβαρος
<lb/>τεῦχος νεοσσῶν λευκὸν ἐκλοχεύεται,
<lb/>ἐν ᾧ με Λήδαν φασὶν ἐκ Διὸς τεκεῖν.</del>
                  <lb rend="displayNum" n="260"/>τέρας γὰρ ὁ βίος καὶ τὰ πράγματ᾽ ἐστί μου,
<lb/>τὰ μὲν δι᾽ Ἥραν, τὰ δὲ τὸ κάλλος αἴτιον.
<lb/>εἴθ᾽ ἐξαλειφθεῖσ᾽ ὡς ἄγαλμ᾽ αὖθις πάλιν
<lb/>αἴσχιον εἶδος ἔλαβον ἀντὶ τοῦ καλοῦ,
<lb/>καὶ τὰς τύχας μὲν τὰς κακὰς ἃς νῦν ἔχω
<lb rend="displayNum" n="265"/>Ἕλληνες ἐπελάθοντο, τὰς δὲ μὴ κακὰς
<lb/>ἔσῳζον ὥσπερ τὰς κακὰς σῴζουσί μου.
<lb/>
                  <milestone unit="para"/>ὅστις μὲν οὖν ἐς μίαν ἀποβλέπων τύχην
<lb/>πρὸς θεῶν κακοῦται, βαρὺ μέν, οἰστέον δ᾽ ὅμως:
<lb/>ἡμεῖς δὲ πολλαῖς συμφοραῖς ἐγκείμεθα.
<lb rend="displayNum" n="270"/>πρῶτον μὲν οὐκ οὖσ᾽ ἄδικος, εἰμὶ δυσκλεής:
<lb/>καὶ τοῦτο μεῖζον τῆς ἀληθείας κακόν,
<lb/>ὅστις τὰ μὴ προσόντα κέκτηται κακά.
<lb/>ἔπειτα πατρίδος θεοί μ᾽ ἀφιδρύσαντο γῆς
<lb/>ἐς βάρβαρ᾽ ἤθη, καὶ φίλων τητωμένη
<lb rend="displayNum" n="275"/>δούλη καθέστηκ᾽ οὖσ᾽ ἐλευθέρων ἄπο:
<lb/>τὰ βαρβάρων γὰρ δοῦλα πάντα πλὴν ἑνός.
<lb/>ἄγκυρα δ᾽ ἥ μου τὰς τύχας ὤχει μόνη,
<lb/>πόσιν ποθ᾽ ἥξειν καί μ᾽ ἀπαλλάξειν κακῶν — 
<lb/>οὗτος τέθνηκεν, οὗτος οὐκέτ᾽ ἔστι δή.
<lb rend="displayNum" n="280"/>
                  <milestone unit="para"/>μήτηρ δ᾽ ὄλωλε, καὶ φονεὺς αὐτῆς ἐγώ,
<lb/>ἀδίκως μέν, ἀλλὰ τἄδικον τοῦτ᾽ ἔστ᾽ ἐμόν:
<lb/>ὃ δ᾽ ἀγλάισμα δωμάτων ἐμοῦ τ᾽ ἔφυ, 
<lb/>θυγάτηρ ἄνανδρος πολιὰ παρθενεύεται:
<lb/>τὼ τοῦ Διὸς δὲ λεγομένω Διοσκόρω
<lb rend="displayNum" n="285"/>οὐκ ἐστόν. ἀλλὰ πάντ᾽ ἔχουσα δυστυχῆ
<lb/>τοῖς πράγμασιν τέθνηκα, τοῖς δ᾽ ἔργοισιν οὔ.
<lb/>τὸ δ᾽ ἔσχατον τοῦτ᾽, εἰ μόλοιμεν ἐς πάτραν,
<lb/>κλῄθροις ἂν εἰργοίμεσθα — τὴν ὑπ᾽ Ἰλίῳ
<lb/>δοκοῦντες Ἑλένην Μενέλεώ μ᾽ ἐλθεῖν μέτα.
<lb rend="displayNum" n="290"/>εἰ μὲν γὰρ ἔζη πόσις, ἀνεγνώσθημεν ἂν
<lb/>ἐλθόντες, ἃ φανέρ᾽ ἦν μόνοις, ἐς ξύμβολα.
<lb/>νῦν δ᾽ οὔτε τοῦτ᾽ ἔστ᾽ οὔτε μὴ σωθῇ ποτε.
<milestone n="293" unit="card"/>
                  <lb/>
                  <milestone unit="para"/>τί δῆτ᾽ ἔτι ζῶ; τίν᾽ ὑπολείπομαι τύχην;
<lb/>γάμους ἑλομένη τῶν κακῶν ὑπαλλαγάς,
<lb rend="displayNum" n="295"/>μετ᾽ ἀνδρὸς οἰκεῖν βαρβάρου πρὸς πλουσίαν
<lb/>τράπεζαν ἵζουσ᾽; ἀλλ᾽ ὅταν πόσις πικρὸς
<lb/>ξυνῇ γυναικί, καὶ τὸ σῶμ᾽ ἐστιν πικρόν.
<lb/>θανεῖν κράτιστον: πῶς θάνοιμ᾽ ἂν οὐ καλῶς;
<lb/>
                  <del status="unremarkable">ἀσχήμονες μὲν ἀγχόναι μετάρσιοι,
<lb rend="displayNum" n="300"/>κἀν τοῖσι δούλοις δυσπρεπὲς νομίζεται:
<lb/>σφαγαὶ δ᾽ ἔχουσιν εὐγενές τι καὶ καλόν,
<lb/>σμικρὸν δ᾽ ὁ καιρὸς σάρκ᾽ ἀπαλλάξαι βίου.</del>
                  <lb/>ἐς γὰρ τοσοῦτον ἤλθομεν βάθος κακῶν:
<lb/>αἱ μὲν γὰρ ἄλλαι διὰ τὸ κάλλος εὐτυχεῖς
<lb rend="displayNum" n="305"/>γυναῖκες, ἡμᾶς δ᾽ αὐτὸ τοῦτ᾽ ἀπώλεσεν.
</p>
            </sp>
            <sp>
               <speaker>Χορός</speaker>
               <p>
                  <lb/>Ἑλένη, τὸν ἐλθόνθ᾽, ὅστις ἐστὶν ὁ ξένος,
<lb/>μὴ πάντ᾽ ἀληθῆ δοξάσῃς εἰρηκέναι.
</p>
            </sp>
            <sp>
               <speaker>Ἑλένη</speaker>
               <p>
                  <lb/>καὶ μὴν σαφῶς γ᾽ ἔλεξ᾽ ὀλωλέναι πόσιν. 
</p>
            </sp>
            <sp>
               <speaker>Χορός</speaker>
               <p>
                  <lb/>πόλλ᾽ ἂν γένοιτο καὶ διὰ ψευδῶν ἔπη.
</p>
            </sp>
            <sp>
               <speaker>Ἑλένη</speaker>
               <p>
                  <lb rend="displayNum" n="310"/>καὶ τἄμπαλίν γε τῶνδ᾽ ἀληθείᾳ σαφῆ.
</p>
            </sp>
            <sp>
               <speaker>Χορός</speaker>
               <p>
                  <lb/>ἐς ξυμφορὰν γὰρ ἀντὶ τἀγαθοῦ φέρῃ.
</p>
            </sp>
            <sp>
               <speaker>Ἑλένη</speaker>
               <p>
                  <lb/>φόβος γὰρ ἐς τὸ δεῖμα περιβαλών μ᾽ ἄγει.
</p>
            </sp>
            <sp>
               <speaker>Χορός</speaker>
               <p>
                  <lb/>πῶς δ᾽ εὐμενείας τοισίδ᾽ ἐν δόμοις ἔχεις;
</p>
            </sp>
            <sp>
               <speaker>Ἑλένη</speaker>
               <p>
                  <lb/>πάντες φίλοι μοι πλὴν ὁ θηρεύων γάμους.
</p>
            </sp>
            <sp>
               <speaker>Χορός</speaker>
               <p>
                  <lb rend="displayNum" n="315"/>οἶσθ᾽ οὖν ὃ δρᾶσον; μνήματος λιποῦσ᾽ ἕδραν — 
</p>
            </sp>
            <sp>
               <speaker>Ἑλένη</speaker>
               <p>
                  <lb/>ἐς ποῖον ἕρπεις μῦθον ἢ παραίνεσιν;
</p>
            </sp>
            <sp>
               <speaker>Χορός</speaker>
               <p>
                  <lb/>ἐλθοῦσ᾽ ἐς οἴκους, ἣ τὰ πάντ᾽ ἐπίσταται,
<lb/>τῆς ποντίας Νηρῇδος ἐκγόνου κόρης,
<lb/>πυθοῦ πόσιν σὸν Θεονόης, εἴτ᾽ ἔστ᾽ ἔτι
<lb rend="displayNum" n="320"/>εἴτ᾽ ἐκλέλοιπε φέγγος: ἐκμαθοῦσα δ᾽ εὖ
<lb/>πρὸς τὰς τύχας τὸ χάρμα τοὺς γόους τ᾽ ἔχε.
<lb/>πρὶν δ᾽ οὐδὲν ὀρθῶς εἰδέναι, τί σοι πλέον
<lb/>λυπουμένῃ γένοιτ᾽ ἄν; ἀλλ᾽ ἐμοὶ πιθοῦ:
<lb/>τάφον λιποῦσα τόνδε σύμμειξον κόρῃ:
<lb rend="displayNum" n="325"/>ὅθενπερ εἴσῃ πάντα τἀληθῆ μαθεῖν
<lb/>ἔχουσ᾽ ἐν οἴκοις τοῖσδε, τί βλέπεις πρόσω;
<lb/>θέλω δὲ κἀγὼ σοὶ συνεισελθεῖν δόμους
<lb/>καὶ συμπυθέσθαι παρθένου θεσπίσματα:
<lb/>γυναῖκα γὰρ δὴ συμπονεῖν γυναικὶ χρή.
</p>
            </sp>
            <milestone n="330" unit="card"/>
            <div type="lyric" org="uniform" sample="complete" part="N">
               <sp>
                  <speaker>Ἑλένη</speaker>
                  <p>
                     <lb rend="displayNum" n="330"/>φίλαι, λόγους ἐδεξάμαν:
<lb/>βᾶτε βᾶτε δ᾽ ἐς δόμους,
<lb/>ἀγῶνας ἐντὸς οἴκων
<lb/>ὡς πύθησθε τοὺς ἐμούς.
</p>
               </sp>
               <sp>
                  <speaker>Χορός</speaker>
                  <p>
                     <lb/>θέλουσαν οὐ μόλις καλεῖς.
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="335"/>ἰὼ μέλεος ἁμέρα.
<lb/>τίν᾽ ἄρα τάλαινα τίνα δακρυό- 
<lb/>εντα λόγον ἀκούσομαι;
</p>
               </sp>
               <sp>
                  <speaker>Χορός</speaker>
                  <p>
                     <lb/>μὴ πρόμαντις ἀλγέων
<lb/>προλάμβαν᾽, ὦ φίλα, γόους.
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="340"/>τί μοι πόσις μέλεος ἔτλα;
<lb/>πότερα δέρκεται φάος
<lb/>τέθριππά θ᾽ ἁλίου κέλευθά τ᾽ ἀστέρων,
<lb rend="displayNum" n="344"/>ἢ ᾽ν νέκυσι κατὰ χθονὸς
<lb rend="displayNum" n="345"/>τὰν χρόνιον ἔχει τύχαν;
</p>
               </sp>
               <sp>
                  <speaker>Χορός</speaker>
                  <p>
                     <lb/>ἐς τὸ φέρτερον τίθει
<lb/>τὸ μέλλον, ὅ τι γενήσεται.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>σὲ γὰρ ἐκάλεσα, σὲ δὲ κατόμοσα,
<lb/>τὸν ὑδρόεντι δόνακι χλωρὸν
<lb rend="displayNum" n="350"/>Εὐρώταν, θανόντος
<lb/>εἰ βάξις ἔτυμος ἀνδρὸς
<lb/>ἅδε μοι — τί τάδ᾽ ἀσύνετα;  — 
<lb/>φόνιον αἰώρημα
<lb/>διὰ δέρης ὀρέξομαι,
<lb/>ἢ ξιφοκτόνον δίωγμα
<lb rend="displayNum" n="355"/>λαιμορρύτου σφαγᾶς
<lb/>αὐτοσίδαρον ἔσω πελάσω διὰ σαρκὸς ἅμιλλαν,
<lb/>θῦμα τριζύγοις θεαῖσι
<lb/>τῷ τε σήραγγας Ἰδαί
<lb/>ας ἐνίζοντι Πριαμί
<lb/>δᾳ ποτ᾽ ἀμφὶ βουστάθμους.
</p>
               </sp>
               <sp>
                  <speaker>Χορός</speaker>
                  <p>
                     <lb rend="displayNum" n="360"/>ἄλλοσ᾽ ἀποτροπὰ κακῶν
<lb/>γένοιτο, τὸ δὲ σὸν εὐτυχές.
<milestone n="362" unit="card"/>
                  </p>
               </sp>
               <sp n="*(ele/nh">
                  <speaker>Ἑλένη</speaker>
                  <p>
                     <lb/>ἰὼ Τροία τάλαινα,
<lb rend="displayNum" n="362b"/>δι᾽ ἔργ᾽ ἄνεργ᾽ ὄλλυσαι
<lb/>μέλεά τ᾽ ἔτλας: τὰ δ᾽ ἐμὰ δῶρα
<lb/>Κύπριδος ἔτεκε πολὺ μὲν αἷμα,
<lb rend="displayNum" n="365"/>πολὺ δὲ δάκρυον: ἄχεά τ᾽ ἄχεσι,
<lb/>δάκρυα δάκρυσιν ἔλαβε, πάθεα <gap/>
                     <lb/>ματέρες τε παῖδας ὄλεσαν,
<lb/>ἀπὸ δὲ παρθένοι κόμας
<lb/>ἔθεντο σύγγονοι νεκρῶν Σκαμάνδριον
<lb/>ἀμφὶ Φρύγιον οἶδμα.
<lb rend="displayNum" n="370"/>βοὰν βοὰν δ᾽ Ἑλλὰς
<lb/>κελάδησε κἀνοτότυξεν,
<lb/>ἐπὶ δὲ κρατὶ χέρας ἔθηκεν,
<lb/>ὄνυχι δ᾽ ἁπαλόχροα γένυν
<lb/>δεῦσε φονίαισι πλαγαῖς.
<milestone n="375" unit="card"/>
                     <lb rend="displayNum" n="375"/>ὦ μάκαρ Ἀρκαδίᾳ ποτὲ παρθένε Καλλιστοῖ, Διὸς
<lb/>ἃ λεχέων ἐπέβας τετραβάμοσι γυίοις,
<lb/>ὡς πολὺ ματρὸς ἐμᾶς ἔλαχες πλέον,
<lb/>ἁ μορφᾷ θηρῶν λαχνογυίων — 
<lb/>ὄμματι λάβρῷ σχῆμα λεαίνης — 
<lb rend="displayNum" n="380"/>ἐξαλλάξασ᾽ ἄχθεα λύπης:
<lb/>ἅν τέ ποτ᾽ Ἄρτεμις ἐξεχορεύσατο
<lb/>χρυσοκέρατ᾽ ἔλαφον Μέροπος Τιτανίδα κούραν
<lb/>καλλοσύνας ἕνεκεν: τὸ δ᾽ ἐμὸν δέμας
<lb/>ὤλεσεν ὤλεσε πέργαμα Δαρδανίας
<lb rend="displayNum" n="385"/>ὀλομένους τ᾽ Ἀχαιούς. 
</p>
               </sp>
               <milestone n="386" unit="card"/>
            </div>
            <div type="dialogue" org="uniform" sample="complete" part="N">
               <sp>
                  <speaker>Μενελέως</speaker>
                  <p>
                     <lb/>ὦ τὰς τεθρίππους Οἰνομάῳ Πῖσαν κάτα
<lb/>Πέλοψ ἁμίλλας ἐξαμιλληθείς ποτε,
<lb/>εἴθ᾽ ὤφελες τόθ᾽, ἡνίκ᾽ ἔρανον εἰς θεοὺς
<lb/>πεισθεὶς ἐποίεις, ἐν θεοῖς λιπεῖν βίον,
<lb rend="displayNum" n="390"/>πρὶν τὸν ἐμὸν Ἀτρέα πατέρα γεννῆσαί ποτε,
<lb/>ὃς ἐξέφυσεν Ἀερόπης λέκτρων ἄπο
<lb/>Ἀγαμέμνον᾽ ἐμέ τε Μενέλεων, κλεινὸν ζυγόν:
<lb/>πλεῖστον γὰρ οἶμαι — καὶ τόδ᾽ οὐ κόμπῳ λέγω — 
<lb/>στράτευμα κώπῃ διορίσαι Τροίαν ἔπι,
<lb rend="displayNum" n="395"/>τύραννος οὐδὲν πρὸς βίαν στρατηλατῶν,
<lb/>ἑκοῦσι δ᾽ ἄρξας Ἑλλάδος νεανίαις.
<lb/>καὶ τοὺς μὲν οὐκέτ᾽ ὄντας ἀριθμῆσαι πάρα,
<lb/>τοὺς δ᾽ ἐκ θαλάσσης ἀσμένους πεφευγότας,
<lb/>νεκρῶν φέροντας ὀνόματ᾽ εἰς οἴκους πάλιν.
<lb rend="displayNum" n="400"/>ἐγὼ δ᾽ ἐπ᾽ οἶδμα πόντιον γλαυκῆς ἁλὸς
<lb/>τλήμων ἀλῶμαι χρόνον ὅσονπερ Ἰλίου
<lb/>πύργους ἔπερσα, κἀς πάτραν χρῄζων μολεῖν
<lb/>οὐκ ἀξιοῦμαι τοῦδε πρὸς θεῶν τυχεῖν.
<lb/>Λιβύης τ᾽ ἐρήμους ἀξένους τ᾽ ἐπιδρομὰς
<lb rend="displayNum" n="405"/>πέπλευκα πάσας: χὥταν ἐγγὺς ὦ πάτρας,
<lb/>πάλιν μ᾽ ἀπωθεῖ πνεῦμα, κοὔποτ᾽ οὔριον
<lb/>ἐσῆλθε λαῖφος ὥστε μ᾽ ἐς πάτραν μολεῖν.
<lb/>
                     <milestone unit="para"/>καὶ νῦν τάλας ναυαγὸς ἀπολέσας φίλους
<lb/>ἐξέπεσον ἐς γῆν τήνδε: ναῦς δὲ πρὸς πέτρας
<lb rend="displayNum" n="410"/>πολλοὺς ἀριθμοὺς ἄγνυται ναυαγίων.
<lb/>τρόπις δ᾽ ἐλείφθη ποικίλων ἁρμοσμάτων,
<lb/>ἐφ᾽ ἧς ἐσώθην μόλις ἀνελπίστῳ τύχῃ
<lb/>Ἑλένη τε, Τροίας ἣν ἀποσπάσας ἔχω. 
<lb/>ὄνομα δὲ χώρας ἥτις ἥδε καὶ λεὼς
<lb rend="displayNum" n="415"/>οὐκ οἶδα: ὄχλον γὰρ ἐσπεσεῖν ᾐσχυνόμην
<lb/>ὥσθ᾽ ἱστορῆσαι, τὰς ἐμὰς δυσχλαινίας
<lb/>κρύπτων ὑπ᾽ αἰδοῦς τῆς τύχης. ὅταν δ᾽ ἀνὴρ
<lb/>πράξῃ κακῶς ὑψηλός, εἰς ἀηθίαν
<lb/>πίπτει κακίω τοῦ πάλαι δυσδαίμονος.
<lb rend="displayNum" n="420"/>χρεία δὲ τείρει μ᾽: οὔτε γὰρ σῖτος πάρα
<lb/>οὔτ᾽ ἀμφὶ χρῶτ᾽ ἐσθῆτες: αὐτὰ δ᾽ εἰκάσαι
<lb/>πάρεστι ναὸς ἐκβόλοις ἃ ἀμπίσχομαι.
<lb/>πέπλους δὲ τοὺς πρὶν λαμπρά τ᾽ ἀμφιβλήματα
<lb/>χλιδάς τε πόντος ἥρπασ᾽: ἐν δ᾽ ἄντρου μυχοῖς
<lb rend="displayNum" n="425"/>κρύψας γυναῖκα τὴν κακῶν πάντων ἐμοὶ
<lb/>ἄρξασαν ἥκω τούς τε περιλελειμμένους
<lb/>φίλων φυλάσσειν τἄμ᾽ ἀναγκάσας λέχη.
<lb/>μόνος δὲ νοστῶ, τοῖς ἐκεῖ ζητῶν φίλοις
<lb/>τὰ πρόσφορ᾽ ἤν πως ἐξερευνήσας λάβω.
<lb rend="displayNum" n="430"/>ἰδὼν δὲ δῶμα περιφερὲς θριγκοῖς τόδε
<lb/>πύλας τε σεμνὰς ἀνδρὸς ὀλβίου τινός,
<lb/>προσῆλθον: ἐλπὶς δ᾽ ἔκ γε πλουσίων δόμων
<lb/>λαβεῖν τι ναύταις: ἐκ δὲ μὴ ἐχόντων βίον — 
<lb/>οὐδ᾽ εἰ θέλοιεν, ὠφελεῖν ἔχοιεν ἄν.
<lb rend="displayNum" n="435"/>
                     <milestone unit="para"/>ὠή: τίς ἂν πυλωρὸς ἐκ δόμων μόλοι,
<lb/>ὅστις διαγγείλειε τἄμ᾽ ἔσω κακά;
</p>
               </sp>
               <milestone n="437" unit="card"/>
               <sp>
                  <speaker>Γραῦς</speaker>
                  <p>
                     <lb/>τίς πρὸς πύλαισιν; οὐκ ἀπαλλάξῃ δόμων
<lb/>καὶ μὴ πρὸς αὐλείοισιν ἑστηκὼς πύλαις
<lb/>ὄχλον παρέξεις δεσπόταις; ἢ κατθανῇ
<lb rend="displayNum" n="440"/>Ἕλλην πεφυκώς, οἷσιν οὐκ ἐπιστροφαί. 
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ὦ γραῖα, ταὐτὰ ταῦτ᾽ ἔπη κἄλλως λέγειν
<lb/>ἔξεστι, πείσομαι γάρ: ἀλλ᾽ ἄνες λόγον.
</p>
               </sp>
               <sp>
                  <speaker>Γραῦς</speaker>
                  <p>
                     <lb/>ἄπελθ᾽: ἐμοὶ γὰρ τοῦτο πρόσκειται, ξένε,
<lb/>μηδένα πελάζειν τοισίδ᾽ Ἑλλήνων δόμοις.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="445"/>ἆ: μὴ προσείλει χεῖρα μηδ᾽ ὤθει βίᾳ.
</p>
               </sp>
               <sp>
                  <speaker>Γραῦς</speaker>
                  <p>
                     <lb/>πείθῃ γὰρ οὐδὲν ὧν λέγω, σὺ δ᾽ αἴτιος.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ἄγγειλον εἴσω δεσπόταισι τοῖσι σοῖς <gap/>
                  </p>
               </sp>
               <sp>
                  <speaker>Γραῦς</speaker>
                  <p>
                     <lb/>πικρῶς ἄρ᾽ οἶμαί γ᾽ ἀγγελεῖν τοὺς σοὺς λόγους.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ναυαγὸς ἥκω ξένος, ἀσύλητον γένος.
</p>
               </sp>
               <sp>
                  <speaker>Γραῦς</speaker>
                  <p>
                     <lb rend="displayNum" n="450"/>οἶκον πρὸς ἄλλον νύν τιν᾽ ἀντὶ τοῦδ᾽ ἴθι.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>οὔκ, ἀλλ᾽ ἔσω πάρειμι: καὶ σύ μοι πιθοῦ.
</p>
               </sp>
               <sp>
                  <speaker>Γραῦς</speaker>
                  <p>
                     <lb/>ὀχληρὸς ἴσθ᾽ ὤν: καὶ τάχ᾽ ὠσθήσῃ βίᾳ.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>αἰαῖ: τὰ κλεινὰ ποῦ ᾽στί μοι στρατεύματα;
</p>
               </sp>
               <sp>
                  <speaker>Γραῦς</speaker>
                  <p>
                     <lb/>οὐκοῦν ἐκεῖ που σεμνὸς ἦσθ᾽, οὐκ ἐνθάδε.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="455"/>ὦ δαῖμον, ὡς ἀνάξι᾽ ἠτιμώμεθα.
</p>
               </sp>
               <sp>
                  <speaker>Γραῦς</speaker>
                  <p>
                     <lb/>τί βλέφαρα τέγγεις δάκρυσι; πρὸς τίν᾽ οἰκτρὸς εἶ;
</p>
               </sp>
               <sp>
                  <speaker>Μενελέως</speaker>
                  <p>
                     <lb/>πρὸς τὰς πάροιθεν συμφορὰς εὐδαίμονας.
</p>
               </sp>
               <sp>
                  <speaker>Γραῦς</speaker>
                  <p>
                     <lb/>οὔκουν ἀπελθὼν δάκρυα σοῖς δώσεις φίλοις;
</p>
               </sp>
               <sp>
                  <speaker>Μενελέως</speaker>
                  <p>
                     <lb/>τίς δ᾽ ἥδε χώρα; τοῦ δὲ βασίλειοι δόμοι;
</p>
               </sp>
               <sp>
                  <speaker>Γραῦς</speaker>
                  <p>
                     <lb rend="displayNum" n="460"/>Πρωτεὺς τάδ᾽ οἰκεῖ δώματ᾽, Αἴγυπτος δὲ γῆ.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>Αἴγυπτος; ὦ δύστηνος, οἷ πέπλευκ᾽ ἄρα.
</p>
               </sp>
               <sp>
                  <speaker>Γραῦς</speaker>
                  <p>
                     <lb/>τί δὴ τὸ Νείλου μεμπτόν ἐστί σοι γάνος;
</p>
               </sp>
               <sp>
                  <speaker>Μενελέως</speaker>
                  <p>
                     <lb/>οὐ τοῦτ᾽ ἐμέμφθην: τὰς ἐμὰς στένω τύχας.
</p>
               </sp>
               <sp>
                  <speaker>Γραῦς</speaker>
                  <p>
                     <lb/>πολλοὶ κακῶς πράσσουσιν, οὐ σὺ δὴ μόνος.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="465"/>ἔστ᾽ οὖν ἐν οἴκοις ὅντιν᾽ ὀνομάζεις ἄναξ; 
</p>
               </sp>
               <sp>
                  <speaker>Γραῦς</speaker>
                  <p>
                     <lb/>τόδ᾽ ἐστὶν αὐτοῦ μνῆμα, παῖς δ᾽ ἄρχει χθονός.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ποῦ δῆτ᾽ ἂν εἴη; πότερον ἐκτὸς ἢ ᾽ν δόμοις;
</p>
               </sp>
               <sp>
                  <speaker>Γραῦς</speaker>
                  <p>
                     <lb/>οὐκ ἔνδον: Ἕλλησιν δὲ πολεμιώτατος.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>τίν᾽ αἰτίαν σχὼν ἧς ἐπηυρόμην ἐγώ;
</p>
               </sp>
               <sp>
                  <speaker>Γραῦς</speaker>
                  <p>
                     <lb rend="displayNum" n="470"/>Ἑλένη κατ᾽ οἴκους ἐστὶ τούσδ᾽ ἡ τοῦ Διός.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>πῶς φῄς; τίν᾽ εἶπας μῦθον; αὖθίς μοι φράσον.
</p>
               </sp>
               <sp>
                  <speaker>Γραῦς</speaker>
                  <p>
                     <lb/>ἡ Τυνδαρὶς παῖς, ἣ κατὰ Σπάρτην ποτ᾽ ἦν.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>πόθεν μολοῦσα; τίνα τὸ πρᾶγμ᾽ ἔχει λόγον;
</p>
               </sp>
               <sp>
                  <speaker>Γραῦς</speaker>
                  <p>
                     <lb/>Λακεδαίμονος γῆς δεῦρο νοστήσασ᾽ ἄπο.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="475"/>πότε; οὔ τί που λελῄσμεθ᾽ ἐξ ἄντρων λέχος;
<milestone n="476" unit="card"/>
                  </p>
               </sp>
               <sp>
                  <speaker>Γραῦς</speaker>
                  <p>
                     <lb/>πρὶν τοὺς Ἀχαιούς, ὦ ξέν᾽, ἐς Τροίαν μολεῖν.
<lb/>ἀλλ᾽ ἕρπ᾽ ἀπ᾽ οἴκων: ἔστι γάρ τις ἐν δόμοις
<lb/>τύχη, τύραννος ᾗ ταράσσεται δόμος.
<lb/>καιρὸν γὰρ οὐδέν᾽ ἦλθες: ἢν δὲ δεσπότης
<lb rend="displayNum" n="480"/>λάβῃ σε, θάνατος ξένιά σοι γενήσεται.
<lb/>εὔνους γάρ εἰμ᾽ Ἕλλησιν, οὐχ ὅσον πικροὺς
<lb/>λόγους ἔδωκα δεσπότην φοβουμένη.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>τί φῶ; τί λέξω; συμφορὰς γὰρ ἀθλίας
<lb/>ἐκ τῶν πάροιθεν τὰς παρεστώσας κλύω,
<lb rend="displayNum" n="485"/>εἰ τὴν μὲν αἱρεθεῖσαν ἐκ Τροίας ἄγων
<lb/>ἥκω δάμαρτα καὶ κατ᾽ ἄντρα σῴζεται,
<lb/>ὄνομα δὲ ταὐτὸν τῆς ἐμῆς ἔχουσά τις
<lb/>δάμαρτος ἄλλη τοισίδ᾽ ἐνναίει δόμοις.
<lb/>Διὸς δ᾽ ἔλεξε παῖδά νιν πεφυκέναι.
<lb rend="displayNum" n="490"/>ἀλλ᾽ ἦ τις ἔστι Ζηνὸς ὄνομ᾽ ἔχων ἀνὴρ
<lb/>Νείλου παρ᾽ ὄχθας; εἷς γὰρ ὅ γε κατ᾽ οὐρανόν.
<lb/>Σπάρτη δὲ ποῦ γῆς ἐστι πλὴν ἵνα ῥοαὶ
<lb/>τοῦ καλλιδόνακός εἰσιν Εὐρώτα μόνον; 
<lb/>ἁπλοῦν δὲ Τυνδάρειον ὄνομα κλῄζεται.
<lb rend="displayNum" n="495"/>Λακεδαίμονος δὲ γαῖα τίς ξυνώνυμος
<lb/>Τροίας τε; ἐγὼ μὲν οὐκ ἔχω τί χρὴ λέγειν.
<lb/>πολλοὶ γάρ, ὡς εἴξασιν, ἐν πολλῇ χθονὶ
<lb/>ὀνόματα ταὔτ᾽ ἔχουσι καὶ πόλις πόλει
<lb/>γυνὴ γυναικί τ᾽: οὐδὲν οὖν θαυμαστέον.
<lb rend="displayNum" n="500"/>οὐδ᾽ αὖ τὸ δεινὸν προσπόλου φευξούμεθα:
<lb/>ἀνὴρ γὰρ οὐδεὶς ὧδε βάρβαρος φρένας,
<lb/>ὃς ὄνομ᾽ ἀκούσας τοὐμὸν οὐ δώσει βοράν.
<lb/>κλεινὸν τὸ Τροίας πῦρ ἐγώ θ᾽ ὃς ἧψά νιν,
<lb/>Μενέλαος, οὐκ ἄγνωστος ἐν πάσῃ χθονί.
<lb rend="displayNum" n="505"/>δόμων ἄνακτα προσμενῶ: δισσὰς δέ μοι
<lb/>ἔχει φυλάξεις: ἢν μὲν ὠμόφρων τις ᾖ,
<lb/>κρύψας ἐμαυτὸν εἶμι πρὸς ναυάγια:
<lb/>ἢν δ᾽ ἐνδιδῷ τι μαλθακόν, τὰ πρόσφορα
<lb/>τῆς νῦν παρούσης συμφορᾶς αἰτήσομαι.
<lb rend="displayNum" n="510"/>κακῶν μὲν ἡμῖν ἔσχατον τοῖς ἀθλίοις,
<lb/>ἄλλους τυράννους αὐτὸν ὄντα βασιλέα
<lb/>βίον προσαιτεῖν: ἀλλ᾽ ἀναγκαίως ἔχει.
<lb/>λόγος γάρ ἐστιν οὐκ ἐμός, σοφὸν δ᾽ ἔπος,
<lb/>δεινῆς ἀνάγκης οὐδὲν ἰσχύειν πλέον.
</p>
               </sp>
               <milestone n="515" unit="card"/>
            </div>
            <div type="lyric" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="515"/>ἤκουσα τᾶς θεσπιῳδοῦ κόρας,
<lb/>ἃ χρῄζουσ᾽ ἐφάνη τυράννοις
<lb/>δόμοις, ὡς Μενέλαος οὔ
<lb/>πω μελαμφαὲς οἴχεται
<lb/>δι᾽ ἔρεβος χθονὶ κρυφθείς, 
<lb rend="displayNum" n="520"/>ἀλλ᾽ ἔτι κατ᾽ οἶδμ᾽ ἅλιον
<lb/>τρυχόμενος οὔπω λιμένων
<lb/>ψαύσειεν πατρίας γᾶς,
<lb/>ἀλατείᾳ βιότου
<lb/>ταλαίφρων, ἄφιλος φίλων,
<lb rend="displayNum" n="525"/>παντοδαπᾶς † ἐπὶ γᾶς † πόδα
<lb/>χριμπτόμενος εἰναλίῳ
<lb/>κώπᾳ Τρῳάδος ἐκ γᾶς.
<milestone n="528" unit="card"/>
                  </p>
               </sp>
            </div>
            <div type="dialogue" org="uniform" sample="complete" part="N">
               <sp>
                  <speaker>Ἑλένη</speaker>
                  <p>
                     <lb/>ἥδ᾽ αὖ τάφου τοῦδ᾽ εἰς ἕδρας ἐγὼ πάλιν
<lb/>στείχω, μαθοῦσα Θεονόης φίλους λόγους,
<lb rend="displayNum" n="530"/>ἣ πάντ᾽ ἀληθῶς οἶδε: φησὶ δ᾽ ἐν φάει
<lb/>πόσιν τὸν ἁμὸν ζῶντα φέγγος εἰσορᾶν,
<lb/>πορθμοὺς δ᾽ ἀλᾶσθαι μυρίους πεπλωκότα
<lb/>ἐκεῖσε κἀκεῖσ᾽ οὐδ᾽ ἀγύμναστον πλάνοις,
<lb/>ἥξειν <add>δ᾽</add> ὅταν δὴ πημάτων λάβῃ τέλος.
<lb rend="displayNum" n="535"/>ἓν δ᾽ οὐκ ἔλεξεν, εἰ μολὼν σωθήσεται.
<lb/>ἐγὼ δ᾽ ἀπέστην τοῦτ᾽ ἐρωτῆσαι σαφῶς,
<lb/>ἡσθεῖσ᾽ ἐπεί νιν εἶπέ μοι σεσῳσμένον.
<lb/>ἐγγὺς δέ νίν που τῆσδ᾽ ἔφασκ᾽ εἶναι χθονός,
<lb/>ναυαγὸν ἐκπεσόντα σὺν παύροις φίλοις.
<lb rend="displayNum" n="540"/>ὤμοι, πόθ᾽ ἥξεις; ὡς ποθεινὸς ἂν μόλοις.
<lb/>ἔα, τίς οὗτος; οὔ τί που κρυπτεύομαι
<lb/>Πρωτέως ἀσέπτου παιδὸς ἐκ βουλευμάτων;
<lb/>οὐχ ὡς δρομαία πῶλος ἢ Βάκχη θεοῦ
<lb/>τάφῳ ξυνάψω κῶλον; ἄγριος δέ τις
<lb rend="displayNum" n="545"/>μορφὴν ὅδ᾽ ἐστίν, ὅς με θηρᾶται λαβεῖν.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>σὲ τὴν ὄρεγμα δεινὸν ἡμιλλημένην
<lb/>τύμβου ᾽πὶ κρηπῖδ᾽ ἐμπύρους τ᾽ ὀρθοστάτας, 
<lb/>μεῖνον: τί φεύγεις; ὡς δέμας δείξασα σὸν
<lb/>ἔκπληξιν ἡμῖν ἀφασίαν τε προστίθης.
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="550"/>ἀδικούμεθ᾽, ὦ γυναῖκες: εἰργόμεσθα γὰρ
<lb/>τάφου πρὸς ἀνδρὸς τοῦδε, καί μ᾽ ἑλὼν θέλει
<lb/>δοῦναι τυράννοις ὧν ἐφεύγομεν γάμους.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>οὐ κλῶπές ἐσμεν, οὐχ ὑπηρέται κακῶν.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>καὶ μὴν στολήν γ᾽ ἄμορφον ἀμφὶ σῶμ᾽ ἔχεις.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="555"/>στῆσον, φόβου μεθεῖσα, λαιψηρὸν πόδα.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ἵστημ᾽, ἐπεί γε τοῦδ᾽ ἐφάπτομαι τόπου.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>τίς εἶ; τίν᾽ ὄψιν σήν, γύναι, προσδέρκομαι;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>σὺ δ᾽ εἶ τίς; αὑτὸς γὰρ σὲ κἄμ᾽ ἔχει λόγος.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>οὐπώποτ᾽ εἶδον προσφερέστερον δέμας.
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="560"/>ὦ θεοί: θεὸς γὰρ καὶ τὸ γιγνώσκειν φίλους.
</p>
               </sp>
               <sp>
                  <speaker>
                     <add>Μενελέως</add>
                  </speaker>
                  <p>
                     <lb/>
                     <add>Ἑλληνὶς εἶ τις ἢ ἐπιχωρία γυνή;</add>
                  </p>
               </sp>
               <sp>
                  <speaker>Ἑλένη</speaker>
                  <p>
                     <lb/>Ἑλληνίς: ἀλλὰ καὶ τὸ σὸν θέλω μαθεῖν.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>Ἑλένῃ σ᾽ ὁμοίαν δὴ μάλιστ᾽ εἶδον, γύναι.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ἐγὼ δὲ Μενέλεῴ γε σέ: οὐδ᾽ ἔχω τί φῶ.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="565"/>ἔγνως γὰρ ὀρθῶς ἄνδρα δυστυχέστατον.
<milestone n="566" unit="card"/>
                  </p>
               </sp>
               <sp>
                  <speaker>Ἑλένη</speaker>
                  <p>
                     <lb/>ὦ χρόνιος ἐλθὼν σῆς δάμαρτος ἐς χέρας.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ποίας δάμαρτος; μὴ θίγῃς ἐμῶν πέπλων.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ἥν σοι δίδωσι Τυνδάρεως, ἐμὸς πατήρ.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ὦ φωσφόρ᾽ Ἑκάτη, πέμπε φάσματ᾽ εὐμενῆ.
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="570"/>οὐ νυκτίφαντον πρόπολον Ἐνοδίας μ᾽ ὁρᾷς.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>οὐ μὴν γυναικῶν γ᾽ εἷς δυοῖν ἔφυν πόσις.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ποίων δὲ λέκτρων δεσπότης ἄλλων ἔφυς;
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ἣν ἄντρα κεύθει κἀκ Φρυγῶν κομίζομαι.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>οὐκ ἔστιν ἄλλη σή τις ἀντ᾽ ἐμοῦ γυνή. 
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="575"/>οὔ που φρονῶ μὲν εὖ, τὸ δ᾽ ὄμμα μου νοσεῖ;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>οὐ γάρ με λεύσσων σὴν δάμαρθ᾽ ὁρᾶν δοκεῖς;
</p>
               </sp>
               <sp>
                  <speaker>Μενελέως</speaker>
                  <p>
                     <lb/>τὸ σῶμ᾽ ὅμοιον, τὸ δὲ σαφές μ᾽ ἀποστερεῖ.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>σκέψαι: τί σοὐνδεῖ; τίς δὲ σοῦ σοφώτερος;
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ἔοικας: οὔτοι τοῦτό γ᾽ ἐξαρνήσομαι.
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="580"/>τίς οὖν διδάξει σ᾽ ἄλλος ἢ τὰ σ᾽ ὄμματα;
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ἐκεῖ νοσοῦμεν, ὅτι δάμαρτ᾽ ἄλλην ἔχω.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>οὐκ ἦλθον ἐς γῆν Τρῳάδ᾽, ἀλλ᾽ εἴδωλον ἦν.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>καὶ τίς βλέποντα σώματ᾽ ἐξεργάζεται;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>αἰθήρ, ὅθεν σὺ θεοπόνητ᾽ ἔχεις λέχη.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="585"/>τίνος πλάσαντος θεῶν; ἄελπτα γὰρ λέγεις.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>Ἥρας, διάλλαγμ᾽, ὡς Πάρις με μὴ λάβοι.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>πῶς οὖν ἂν ἐνθάδ᾽ ἦσθά <add>τ᾽</add> ἐν Τροίᾳ θ᾽ ἅμα;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>τοὔνομα γένοιτ᾽ ἂν πολλαχοῦ, τὸ σῶμα δ᾽ οὔ.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>μέθες με, λύπης ἅλις ἔχων ἐλήλυθα.
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="590"/>λείψεις γὰρ ἡμᾶς, τὰ δὲ κέν᾽ ἐξάξεις λέχη;
</p>
               </sp>
               <sp>
                  <speaker>Μενελέως</speaker>
                  <p>
                     <lb/>καὶ χαῖρέ γ᾽, Ἑλένῃ προσφερὴς ὁθούνεκ᾽ εἶ.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ἀπωλόμην: λαβοῦσά σ᾽ οὐχ ἕξω πόσιν.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>τοὐκεῖ με μέγεθος τῶν πόνων πείθει, σὺ δ᾽ οὔ.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>οἲ ἐγώ: τίς ἡμῶν ἐγένετ᾽ ἀθλιωτέρα;
<lb rend="displayNum" n="595"/>οἱ φίλτατοι λείπουσί μ᾽ οὐδ᾽ ἀφίξομαι
<lb/>Ἕλληνας οὐδὲ πατρίδα τὴν ἐμήν ποτε.
<milestone n="597" unit="card"/>
                  </p>
               </sp>
               <sp>
                  <speaker>Ἄγγελος</speaker>
                  <p>
                     <lb/>Μενέλαε, μαστεύων σε κιγχάνω μόλις
<lb/>πᾶσαν πλανηθεὶς τήνδε βάρβαρον χθόνα,
<lb/>πεμφθεὶς ἑταίρων τῶν λελειμμένων ὕπο. 
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="600"/>τί δ᾽ ἔστιν; οὔ που βαρβάρων συλᾶσθ᾽ ὕπο;
</p>
               </sp>
               <sp>
                  <speaker>Ἄγγελος</speaker>
                  <p>
                     <lb/>θαῦμ᾽ ἔστ᾽, ἔλασσον τοὔνομ᾽ ἢ τὸ πρᾶγμ᾽ ἔχον.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>λέγ᾽: ὡς φέρεις τι τῇδε τῇ σπουδῇ νέον.
</p>
               </sp>
               <sp>
                  <speaker>Ἄγγελος</speaker>
                  <p>
                     <lb/>λέγω πόνους σε μυρίους τλῆναι μάτην.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>παλαιὰ θρηνεῖς πήματ᾽: ἀγγέλλεις δὲ τί;
</p>
               </sp>
               <sp>
                  <speaker>Ἄγγελος</speaker>
                  <p>
                     <lb rend="displayNum" n="605"/>βέβηκεν ἄλοχος σὴ πρὸς αἰθέρος πτυχὰς
<lb/>ἀρθεῖσ᾽ ἄφαντος: οὐρανῷ δὲ κρύπτεται
<lb/>λιποῦσα σεμνὸν ἄντρον οὗ σφ᾽ ἐσῴζομεν,
<lb/>τοσόνδε λέξασ᾽: ὦ ταλαίπωροι Φρύγες
<lb/>πάντες τ᾽ Ἀχαιοί, δι᾽ ἔμ᾽ ἐπὶ Σκαμανδρίοις
<lb rend="displayNum" n="610"/>ἀκταῖσιν Ἥρας μηχαναῖς ἐθνῄσκετε,
<lb/>δοκοῦντες Ἑλένην οὐκ ἔχοντ᾽ ἔχειν Πάριν.
<lb/>ἐγὼ δ᾽, ἐπειδὴ χρόνον ἔμειν᾽ ὅσον με χρῆν,
<lb/>τὸ μόρσιμον σῴσασα, πατέρ᾽ ἐς οὐρανὸν
<lb/>ἄπειμι: φήμας δ᾽ ἡ τάλαινα Τυνδαρὶς
<lb rend="displayNum" n="615"/>ἄλλως κακὰς ἤκουσεν οὐδὲν αἰτία.
<lb/>
                     <milestone unit="para"/>ὦ χαῖρε, Λήδας θύγατερ, ἐνθάδ᾽ ἦσθ᾽ ἄρα;
<lb/>ἐγὼ δέ σ᾽ ἄστρων ὡς βεβηκυῖαν μυχοὺς
<lb/>ἤγγελλον εἰδὼς οὐδὲν ὡς ὑπόπτερον
<lb/>δέμας φοροίης. οὐκ ἐῶ σε κερτομεῖν
<lb rend="displayNum" n="620"/>ἡμᾶς τόδ᾽ αὖθις, ὡς ἄδην ἐν Ἰλίῳ
<lb/>πόνους παρεῖχες σῷ πόσει καὶ συμμάχοις.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>τοῦτ᾽ ἔστ᾽ ἐκεῖνο: ξυμβεβᾶσιν οἱ λόγοι
<lb/>οἱ τῆσδ᾽ ἀληθεῖς. ὦ ποθεινὸς ἡμέρα,
<lb/>ἥ σ᾽ εἰς ἐμὰς ἔδωκεν ὠλένας λαβεῖν.
<milestone n="625" unit="card"/>
                  </p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="625"/>ὦ φίλτατ᾽ ἀνδρῶν Μενέλεως, ὁ μὲν χρόνος
<lb/>παλαιός, ἡ δὲ τέρψις ἀρτίως πάρα.

<lb/>ἔλαβον ἀσμένα πόσιν ἐμόν, φίλαι, 
<lb/>περί τ᾽ ἐπέτασα χέρα
<lb/>φίλιον ἐν μακρᾷ φλογὶ φαεσφόρῳ.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="630"/>κἀγὼ σέ: πολλοὺς δ᾽ ἐν μέσῳ λόγους ἔχων
<lb/>οὐκ οἶδ᾽ ὁποίου πρῶτον ἄρξωμαι τὰ νῦν.
</p>
               </sp>
            </div>
            <div type="lyric" org="uniform" sample="complete" part="N">
               <sp>
                  <speaker>Ἑλένη</speaker>
                  <p>
                     <lb/>γέγηθα, κρατὶ δ᾽ ὀρθίους ἐθείρας
<lb/>ἀνεπτέρωκα καὶ δάκρυ σταλάσσω,
<lb/>περὶ δὲ γυῖα χέρας ἔβαλον, ἡδονάν,
<lb rend="displayNum" n="635"/>ὦ πόσις, ὡς λάβω.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ὦ φιλτάτη πρόσοψις, οὐκ ἐμέμφθην:
<lb/>ἔχω τὰ τῆς Διός τε λέκτρα Λήδας θ᾽,
<lb/>ἃν ὑπὸ λαμπάδων κόροι λεύκιπποι
<lb rend="displayNum" n="640"/>ξυνομαίμονες ὤλβισαν ὤλβισαν
<lb/>τὸ πρόσθεν, ἐκ δόμων δὲ νοσφίσας σ᾽ ἐμοῦ
<lb/>πρὸς ἄλλαν ἐλαύνει
<lb/>θεὸς συμφορὰν τᾶσδε κρείσσω.
<lb/>τὸ κακὸν δ᾽ ἀγαθὸν σέ τε κἀμὲ συνάγαγε, πόσιν
<lb rend="displayNum" n="645"/>χρόνιον, ἀλλ᾽ ὅμως ὀναίμαν τύχας.
</p>
               </sp>
               <sp>
                  <speaker>Χορός</speaker>
                  <p>
                     <lb/>ὄναιο δῆτα. ταὐτὰ δὴ ξυνεύχομαι:
<lb/>δυοῖν γὰρ ὄντοιν οὐχ ὃ μὲν τλήμων, ὃ δ᾽ οὔ.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>φίλαι φίλαι, τὰ πάρος οὐκέτι
<lb/>στένομεν οὐδ᾽ ἀλγῶ.
<lb rend="displayNum" n="650"/>πόσιν ἐμὸν ἔχομεν <del status="unremarkable">ἔχομεν,</del> ὃν <del status="unremarkable">ἔμενον</del>
                     <lb/>ἔμενον ἐκ Τροίας πολυετῆ μολεῖν.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ἔχεις, ἐγώ τε σέ: ἡλίους δὲ μυρίους
<lb/>μόλις διελθὼν ᾐσθόμην τὰ τῆς θεοῦ.
<lb/>ἐμὰ δὲ χαρμονὰ δάκρυα: πλέον ἔχει
<lb rend="displayNum" n="655"/>χάριτος ἢ λύπας.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>τί φῶ; τίς ἂν τάδ᾽ ἤλπισεν βροτῶν ποτε;
<lb/>ἀδόκητον ἔχω σε πρὸς στέρνοις.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>κἀγὼ σὲ τὴν δοκοῦσαν Ἰδαίαν πόλιν
<lb/>μολεῖν Ἰλίου τε μελέους πύργους.
<lb rend="displayNum" n="660"/>πρὸς θεῶν, δόμων πῶς τῶν ἐμῶν ἀπεστάλης;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ἒ ἔ: πικρὰς ἐς ἀρχὰς βαίνεις,
<lb/>ἒ ἔ: πικρὰν δ᾽ ἐρευνᾷς φάτιν.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>λέγ᾽: ὡς ἀκουστὰ πάντα δῶρα δαιμόνων.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ἀπέπτυσα μὲν λόγον, οἷον οἷον ἐσοίσομαι.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="665"/>ὅμως δὲ λέξον: ἡδύ τοι μόχθων κλύειν.
<milestone n="666" unit="card"/>
                  </p>
               </sp>
               <sp>
                  <speaker>Ἑλένη</speaker>
                  <p>
                     <lb/>οὐκ ἐπὶ βαρβάρου λέκτρα νεανία
<lb/>πετομένας κώπας,
<lb/>πετομένου δ᾽ ἔρωτος ἀδίκων γάμων  <gap/>
                  </p>
               </sp>
               <sp>
                  <speaker>Μενελέως</speaker>
                  <p>
                     <lb/>τίς <add>γάρ</add> σε δαίμων ἢ πότμος συλᾷ πάτρας;
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="670"/>ὁ Διὸς ὁ Διός, ὦ πόσι, παῖς μ᾽  <gap/>
                     <lb/>ἐπέλασεν Νείλῳ.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>θαυμαστά: τοῦ πέμψαντος; ὦ δεινοὶ λόγοι.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>κατεδάκρυσα καὶ βλέφαρον ὑγραίνω
<lb/>δάκρυσιν: ἁ Διός μ᾽ ἄλοχος ὤλεσεν.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="675"/>Ἥρα; τί νῷν χρῄζουσα προσθεῖναι κακόν;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ὤμοι ἐμῶν δεινῶν, λουτρῶν καὶ κρηνῶν,
<lb/>ἵνα θεαὶ μορφὰν 
<lb/>ἐφαίδρυναν, ἔνθεν ἔμολεν κρίσις.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>τὰ δ᾽ ἐς κρίσιν σοι τῶνδ᾽ ἔθηχ᾽ Ἥρα κακῶν — ;
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="680"/>Πάριν ὡς ἀφέλοιτο — </p>
               </sp>
               <sp>
                  <speaker>Μενελέως</speaker>
                  <p>
πῶς; αὔδα.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>Κύπρις ᾧ μ᾽ ἐπένευσεν — </p>
               </sp>
               <sp>
                  <speaker>Μενελέως</speaker>
                  <p>
ὦ τλᾶμον.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>τλάμων, τλάμων: ὧδ᾽ ἐπέλασ᾽ Αἰγύπτῳ.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>εἶτ᾽ ἀντέδωκ᾽ εἴδωλον, ὡς σέθεν κλύω.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>τὰ δὲ <add>σὰ</add> κατὰ μέλαθρα πάθεα πάθεα, μᾶ-
<lb rend="displayNum" n="685"/>τερ, οἲ ᾽γώ.
</p>
               </sp>
               <sp>
                  <speaker>Μενελέως</speaker>
                  <p>
τί φῄς;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>οὐκ ἔστι μάτηρ: ἀγχόνιον δὲ βρόχον
<lb/>δι᾽ ἐμὰν κατεδήσατο δυσγάμου αἰσχύναν.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ὤμοι: θυγατρὸς δ᾽ Ἑρμιόνης ἔστιν βίος;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ἄγαμος ἄτεκνος, ὦ πόσι, καταστένει
<lb rend="displayNum" n="690"/>γάμον ἄγαμον <add>ἐμόν</add>.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ὦ πᾶν κατ᾽ ἄκρας δῶμ᾽ ἐμὸν πέρσας Πάρις,
<lb/>τάδε καὶ σὲ διώλεσε μυριάδας τε
<lb/>χαλκεόπλων Δαναῶν.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ἐμὲ δὲ πατρίδος ἄπο κακόποτμον ἀραίαν
<lb rend="displayNum" n="695"/>ἔβαλε θεὸς ἀπό <add>τε</add> πόλεος ἀπό τε σέθεν,
<lb/>ὅτε μέλαθρα λέχεά τ᾽ ἔλιπον — οὐ λιποῦσ᾽
<lb/>ἐπ᾽ αἰσχροῖς γάμοις.
<milestone n="698" unit="card"/>
                  </p>
               </sp>
            </div>
            <div type="dialogue" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>εἰ καὶ τὰ λοιπὰ τῆς τύχης εὐδαίμονος
<lb/>τύχοιτε, πρὸς τὰ πρόσθεν ἀρκέσειεν ἄν.
</p>
               </sp>
               <sp>
                  <speaker>Ἄγγελος</speaker>
                  <p>
                     <lb rend="displayNum" n="700"/>Μενέλαε, κἀμοὶ πρόσδοτον τῆς ἡδονῆς, 
<lb/>ἣν μανθάνω μὲν καὐτός, οὐ σαφῶς δ᾽ ἔχω.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ἀλλ᾽, ὦ γεραιέ, καὶ σὺ κοινώνει λόγων.
</p>
               </sp>
               <sp>
                  <speaker>Ἄγγελος</speaker>
                  <p>
                     <lb/>οὐχ ἥδε μόχθων τῶν ἐν Ἰλίῳ βραβεύς;
</p>
               </sp>
               <sp>
                  <speaker>Μενελέως</speaker>
                  <p>
                     <lb/>οὐχ ἥδε, πρὸς θεῶν δ᾽ ἦμεν ἠπατημένοι,
<lb rend="displayNum" n="705"/>νεφέλης ἄγαλμ᾽ ἔχοντες ἐν χεροῖν λυγρόν.
</p>
               </sp>
               <sp>
                  <speaker>Ἄγγελος</speaker>
                  <p>
                     <lb/>τί φῄς;
<lb/>νεφέλης ἄρ᾽ ἄλλως εἴχομεν πόνους πέρι;
</p>
               </sp>
               <sp>
                  <speaker>Μενελέως</speaker>
                  <p>
                     <lb/>Ἥρας τάδ᾽ ἔργα καὶ θεῶν τρισσῶν ἔρις.
</p>
               </sp>
               <sp>
                  <speaker>Ἄγγελος</speaker>
                  <p>
                     <lb/>ἡ δ᾽ οὖσ᾽ ἀληθῶς ἐστιν ἥδε σὴ δάμαρ;
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="710"/>αὕτη: λόγοις <del status="unremarkable">δ᾽</del> ἐμοῖσι πίστευσον τάδε.
</p>
               </sp>
               <sp>
                  <speaker>Ἄγγελος</speaker>
                  <p>
                     <lb/>ὦ θύγατερ, ὁ θεὸς ὡς ἔφυ τι ποικίλον
<lb/>καὶ δυστέκμαρτον. εὖ δέ πως πάντα στρέφει
<lb/>ἐκεῖσε κἀκεῖσ᾽ ἀναφέρων: ὃ μὲν πονεῖ,
<lb/>ὃ δ᾽ οὐ πονήσας αὖθις ὄλλυται κακῶς,
<lb rend="displayNum" n="715"/>βέβαιον οὐδὲν τῆς ἀεὶ τύχης ἔχων.
<lb/>σὺ γὰρ πόσις τε σὸς πόνων μετέσχετε,
<lb/>σὺ μὲν λόγοισιν, ὃ δὲ δορὸς προθυμίᾳ.
<lb/>σπεύδων δ᾽ ὅτ᾽ ἔσπευδ᾽ οὐδὲν εἶχε: νῦν δ᾽ ἔχει
<lb/>αὐτόματα πράξας τἀγάθ᾽ εὐτυχέστατα.
<lb rend="displayNum" n="720"/>οὐκ ἄρα γέροντα πατέρα καὶ Διοσκόρω
<lb/>ᾔσχυνας, οὐδ᾽ ἔδρασας οἷα κλῄζεται.
<lb/>νῦν ἀνανεοῦμαι τὸν σὸν ὑμέναιον πάλιν
<lb/>καὶ λαμπάδων μεμνήμεθ᾽ ἃς τετραόροις
<lb/>ἵπποις τροχάζων παρέφερον: σὺ δ᾽ ἐν δίφροις
<lb rend="displayNum" n="725"/>ξὺν τῷδε νύμφη δῶμ᾽ ἔλειπες ὄλβιον.
<lb/>κακὸς γὰρ ὅστις μὴ σέβει τὰ δεσποτῶν
<lb/>καὶ ξυγγέγηθε καὶ συνωδίνει κακοῖς. 
<lb/>ἐγὼ μὲν εἴην, κεἰ πέφυχ᾽ ὅμως λάτρις,
<lb/>ἐν τοῖσι γενναίοισιν ἠριθμημένος
<lb rend="displayNum" n="730"/>δούλοισι, τοὔνομ᾽ οὐκ ἔχων ἐλεύθερον,
<lb/>τὸν νοῦν δέ: κρεῖσσον γὰρ τόδ᾽ ἢ δυοῖν κακοῖν
<lb/>ἕν᾽ ὄντα χρῆσθαι, τὰς φρένας τ᾽ ἔχειν κακὰς
<lb/>ἄλλων τ᾽ ἀκούειν δοῦλον ὄντα τῶν πέλας.
<milestone n="734" unit="card"/>
                  </p>
               </sp>
               <sp>
                  <speaker>Μενελέως</speaker>
                  <p>
                     <lb/>ἄγ᾽, ὦ γεραιέ, πολλὰ μὲν παρ᾽ ἀσπίδα
<lb rend="displayNum" n="735"/>μοχθήματ᾽ ἐξέπλησας ἐκπονῶν ἐμοί,
<lb/>καὶ νῦν μετασχὼν τῆς ἐμῆς εὐπραξίας
<lb/>ἄγγειλον ἐλθὼν τοῖς λελειμμένοις φίλοις
<lb/>τάδ᾽ ὡς ἔχονθ᾽ ηὕρηκας οἷ τ᾽ ἐσμὲν τύχης,
<lb/>μένειν τ᾽ ἐπ᾽ ἀκταῖς τούς τ᾽ ἐμοὺς καραδοκεῖν
<lb rend="displayNum" n="740"/>ἀγῶνας οἳ μένουσί μ᾽, ὡς ἐλπίζομεν,
<lb/>κεἰ τήνδε πως δυναίμεθ᾽ ἐκκλέψαι χθονός,
<lb/>φρουρεῖν ὅπως ἂν εἰς ἓν ἐλθόντες τύχης
<lb/>ἐκ βαρβάρων σωθῶμεν, ἢν δυνώμεθα.
</p>
               </sp>
               <sp>
                  <speaker>Ἄγγελος</speaker>
                  <p>
                     <lb/>ἔσται τάδ᾽, ὦναξ. ἀλλά τοι τὰ μάντεων
<lb rend="displayNum" n="745"/>ἐσεῖδον ὡς φαῦλ᾽ ἐστὶ καὶ ψευδῶν πλέα.
<lb/>οὐδ᾽ ἦν ἄρ᾽ ὑγιὲς οὐδὲν ἐμπύρου φλογὸς
<lb/>οὐδὲ πτερωτῶν φθέγματ᾽: εὔηθες δέ τοι
<lb/>τὸ καὶ δοκεῖν ὄρνιθας ὠφελεῖν βροτούς.
<lb/>Κάλχας γὰρ οὐκ εἶπ᾽ οὐδ᾽ ἐσήμηνε στρατῷ
<lb rend="displayNum" n="750"/>νεφέλης ὑπερθνῄσκοντας εἰσορῶν φίλους
<lb/>οὐδ᾽ Ἕλενος, ἀλλὰ πόλις ἀνηρπάσθη μάτην.
<lb/>εἴποις ἄν: οὕνεχ᾽ ὁ θεὸς οὐκ ἠβούλετο;
<lb/>τί δῆτα μαντευόμεθα; τοῖς θεοῖσι χρὴ
<lb/>θύοντας αἰτεῖν ἀγαθά, μαντείας δ᾽ ἐᾶν: 
<lb rend="displayNum" n="755"/>βίου γὰρ ἄλλως δέλεαρ ηὑρέθη τόδε,
<lb/>κοὐδεὶς ἐπλούτησ᾽ ἐμπύροισιν ἀργὸς ὤν:
<lb/>γνώμη δ᾽ ἀρίστη μάντις ἥ τ᾽ εὐβουλία.
<milestone n="758" unit="card"/>
                  </p>
               </sp>
               <sp>
                  <speaker>Χορός</speaker>
                  <p>
                     <lb/>ἐς ταὐτὸ κἀμοὶ δόξα μαντειῶν πέρι
<lb/>χωρεῖ γέροντι: τοὺς θεοὺς ἔχων τις ἂν
<lb rend="displayNum" n="760"/>φίλους ἀρίστην μαντικὴν ἔχοι δόμοις.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>εἶἑν: τὰ μὲν δὴ δεῦρ᾽ ἀεὶ καλῶς ἔχει.
<lb/>ὅπως δ᾽ ἐσώθης, ὦ τάλας, Τροίας ἄπο,
<lb/>κέρδος μὲν οὐδὲν εἰδέναι, πόθος δέ τις
<lb/>τὰ τῶν φίλων φίλοισιν αἰσθέσθαι κακά.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="765"/>ἦ πόλλ᾽ ἀνήρου μ᾽ ἑνὶ λόγῳ μιᾷ θ᾽ ὁδῷ.
<lb/>τί σοι λέγοιμ᾽ ἂν τὰς ἐν Αἰγαίῳ φθορὰς
<lb/>τὰ Ναυπλίου τ᾽ Εὐβοικὰ πυρπολήματα
<lb/>Κρήτην τε Λιβύης θ᾽ ἃς ἐπεστράφην πόλεις,
<lb/>σκοπιάς τε Περσέως; οὐ γὰρ ἐμπλήσαιμί σ᾽ <add>ἂν</add>
                     <lb rend="displayNum" n="770"/>μύθων, λέγων τ᾽ ἄν σοι κάκ᾽ ἀλγοίην ἔτι,
<lb/>πάσχων τ᾽ ἔκαμνον: δὶς δὲ λυπηθεῖμεν ἄν.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>κάλλιον εἶπας ἤ σ᾽ ἀνηρόμην ἐγώ.
<lb/>ἓν δ᾽ εἰπὲ πάντα παραλιπών, πόσον χρόνον
<lb/>πόντου ᾽πὶ νώτοις ἅλιον ἐφθείρου πλάνον;
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="775"/>ἐν ναυσὶν ὢν πρὸς τοῖσιν ἐν Τροίᾳ δέκα
<lb/>ἔτεσι διῆλθον ἑπτὰ περιδρομὰς ἐτῶν.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>φεῦ φεῦ: μακρόν γ᾽ ἔλεξας, ὦ τάλας, χρόνον
<lb/>σωθεὶς δ᾽ ἐκεῖθεν ἐνθάδ᾽ ἦλθες ἐς σφαγάς.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>πῶς φῄς; τί λέξεις; ὥς μ᾽ ἀπώλεσας, γύναι.
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="780"/>φεῦγ᾽ ὡς τάχιστα τῆσδ᾽ ἀπαλλαχθεὶς χθονός. 
<lb/>θανῇ πρὸς ἀνδρὸς οὗ τάδ᾽ ἐστὶ δώματα.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>τί χρῆμα δράσας ἄξιον τῆς συμφορᾶς;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ἥκεις ἄελπτος ἐμποδὼν ἐμοῖς γάμοις.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ἦ γὰρ γαμεῖν τις τἄμ᾽ ἐβουλήθη λέχη;
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="785"/>ὕβριν θ᾽ ὑβρίζειν εἰς ἔμ᾽, ἣν ἔτλην ἐγώ.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ἰδίᾳ σθένων τις ἢ τυραννεύων χθονός;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ὃς γῆς ἀνάσσει τῆσδε Πρωτέως γόνος.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>τόδ᾽ ἔστ᾽ ἐκεῖν᾽ αἴνιγμ᾽ ὃ προσπόλου κλύω.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ποίοις ἐπιστὰς βαρβάροις πυλώμασιν;
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="790"/>τοῖσδ᾽, ἔνθεν ὥσπερ πτωχὸς ἐξηλαυνόμην.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>οὔ που προσῄτεις βίοτον; ὦ τάλαιν᾽ ἐγώ.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>τοὔργον μὲν ἦν τοῦτ᾽, ὄνομα δ᾽ οὐκ εἶχεν τόδε.
<milestone n="793" unit="card"/>
                  </p>
               </sp>
               <sp>
                  <speaker>Ἑλένη</speaker>
                  <p>
                     <lb/>πάντ᾽ οἶσθ᾽ ἄρ᾽, ὡς ἔοικας, ἀμφ᾽ ἐμῶν γάμων.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>οἶδ᾽: εἰ δὲ λέκτρα διέφυγες τάδ᾽ οὐκ ἔχω.
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="795"/>ἄθικτον εὐνὴν ἴσθι σοι σεσῳσμένην.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>τίς τοῦδε πειθώ; φίλα γάρ, εἰ σαφῆ λέγεις.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ὁρᾷς τάφου τοῦδ᾽ ἀθλίους ἕδρας ἐμάς;
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ὁρῶ ταλαίνας στιβάδας, ὧν τί σοὶ μέτα;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ἐνταῦθα λέκτρων ἱκετεύομεν φυγάς.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="800"/>βωμοῦ σπανίζουσ᾽ ἢ νόμοισι βαρβάροις;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ἐρρύεθ᾽ ἡμᾶς τοῦτ᾽ ἴσον ναοῖς θεῶν.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>οὐδ᾽ ἄρα πρὸς οἴκους ναυστολεῖν <add>σ᾽</add> ἔξεστί μοι;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ξίφος μένει σε μᾶλλον ἢ τοὐμὸν λέχος.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>οὕτως ἂν εἴην ἀθλιώτατος βροτῶν.
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="805"/>μή νυν καταιδοῦ, φεῦγε δ᾽ ἐκ τῆσδε χθονός.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>λιπών σε; Τροίαν ἐξέπερσα σὴν χάριν.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>κρεῖσσον γὰρ ἤ σε τἄμ᾽ ἀποκτεῖναι λέχη. 
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ἄνανδρά γ᾽ εἶπας Ἰλίου τ᾽ οὐκ ἄξια.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>οὐκ ἂν κτάνοις τύραννον, ὃ σπεύδεις ἴσως.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="810"/>οὕτω σιδήρῳ τρωτὸν οὐκ ἔχει δέμας;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>εἴσῃ. τὸ τολμᾶν δ᾽ ἀδύνατ᾽ ἀνδρὸς οὐ σοφοῦ.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>σιγῇ παράσχω δῆτ᾽ ἐμὰς δῆσαι χέρας;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ἐς ἄπορον ἥκεις: δεῖ δὲ μηχανῆς τινος.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>δρῶντας γὰρ ἢ μὴ δρῶντας ἥδιον θανεῖν.
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="815"/>μί᾽ ἔστιν ἐλπίς, ᾗ μόνῃ σωθεῖμεν ἄν.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ὠνητὸς ἢ τολμητὸς ἢ λόγων ὕπο;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>εἰ μὴ τύραννός <add>σ᾽</add> ἐκπύθοιτ᾽ ἀφιγμένον.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ἐρεῖ δὲ τίς μ᾽; οὐ γνώσεταί γ᾽ ὅς εἰμ᾽ ἐγώ.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ἔστ᾽ ἔνδον αὐτῷ ξύμμαχος θεοῖς ἴση.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="820"/>φήμη τις οἴκων ἐν μυχοῖς ἱδρυμένη;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>οὔκ, ἀλλ᾽ ἀδελφή: Θεονόην καλοῦσί νιν.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>χρηστήριον μὲν τοὔνομ᾽: ὅ τι δὲ δρᾷ φράσον.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>πάντ᾽ οἶδ᾽, ἐρεῖ τε συγγόνῳ παρόντα σε.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>θνῄσκοιμεν ἄν: λαθεῖν γὰρ οὐχ οἷόν τέ μοι.
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="825"/>ἴσως ἂν ἀναπείσαιμεν ἱκετεύοντέ νιν — 
</p>
               </sp>
               <sp>
                  <speaker>Μενελέως</speaker>
                  <p>
                     <lb/>τί χρῆμα δρᾶσαι; τίν᾽ ὑπάγεις μ᾽ ἐς ἐλπίδα;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>παρόντα γαίᾳ μὴ φράσαι σε συγγόνῳ.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>πείσαντε δ᾽ ἐκ γῆς διορίσαιμεν ἂν πόδα;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>κοινῇ γ᾽ ἐκείνῃ ῥᾳδίως, λάθρᾳ δ᾽ ἂν οὔ.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="830"/>σὸν ἔργον, ὡς γυναικὶ πρόσφορον γυνή.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ὡς οὐκ ἄχρωστα γόνατ᾽ ἐμῶν ἕξει χερῶν.
<milestone n="832" unit="card"/>
                  </p>
               </sp>
               <sp>
                  <speaker>Μενελέως</speaker>
                  <p>
                     <lb/>φέρ᾽, ἢν δὲ δὴ νῷν μὴ ἀποδέξηται λόγους;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>θανῇ: γαμοῦμαι δ᾽ ἡ τάλαιν᾽ ἐγὼ βίᾳ.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>προδότις ἂν εἴης: τὴν βίαν σκήψασ᾽ ἔχεις. 
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="835"/>ἀλλ᾽ ἁγνὸν ὅρκον σὸν κάρα κατώμοσα  <gap/>
                  </p>
               </sp>
               <sp>
                  <speaker>Μενελέως</speaker>
                  <p>
                     <lb/>τί φῄς; θανεῖσθαι; κοὔποτ᾽ ἀλλάξεις λέχη;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ταὐτῷ ξίφει γε: κείσομαι δὲ σοῦ πέλας.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ἐπὶ τοῖσδε τοίνυν δεξιᾶς ἐμῆς θίγε.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ψαύω, θανόντος σοῦ τόδ᾽ ἐκλείψειν φάος.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="840"/>κἀγὼ στερηθεὶς σοῦ τελευτήσειν βίον.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>πῶς οὖν θανούμεθ᾽ ὥστε καὶ δόξαν λαβεῖν;
</p>
               </sp>
               <sp>
                  <speaker>Μενελέως</speaker>
                  <p>
                     <lb/>τύμβου ᾽πὶ νώτῳ σὲ κτανὼν ἐμὲ κτενῶ.
<lb/>πρῶτον δ᾽ ἀγῶνα μέγαν ἀγωνιούμεθα
<lb/>λέκτρων ὑπὲρ σῶν. ὁ δὲ θέλων ἴτω πέλας:
<lb rend="displayNum" n="845"/>τὸ Τρωικὸν γὰρ οὐ καταισχυνῶ κλέος
<lb/>οὐδ᾽ Ἑλλάδ᾽ ἐλθὼν λήψομαι πολὺν ψόγον,
<lb/>ὅστις Θέτιν μὲν ἐστέρησ᾽ Ἀχιλλέως,
<lb/>Τελαμωνίου δ᾽ Αἴαντος εἰσεῖδον σφαγάς,
<lb/>τὸν Νηλέως τ᾽ ἄπαιδα: διὰ δὲ τὴν ἐμὴν
<lb rend="displayNum" n="850"/>οὐκ ἀξιώσω κατθανεῖν δάμαρτ᾽ ἐγώ;
<lb/>μάλιστά γε: εἰ γάρ εἰσιν οἱ θεοὶ σοφοί,
<lb/>εὔψυχον ἄνδρα πολεμίων θανόνθ᾽ ὕπο
<lb/>κούφῃ καταμπίσχουσιν ἐν τύμβῳ χθονί,
<lb/>κακοὺς δ᾽ ἐφ᾽ ἕρμα στερεὸν ἐκβάλλουσι γῆς.
</p>
               </sp>
               <sp>
                  <speaker>Χορός</speaker>
                  <p>
                     <lb rend="displayNum" n="855"/>ὦ θεοί, γενέσθω δή ποτ᾽ εὐτυχὲς γένος
<lb/>τὸ Ταντάλειον καὶ μεταστήτω κακῶν.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>οἲ ἐγὼ τάλαινα: τῆς τύχης γὰρ ὧδ᾽ ἔχω.
<lb/>Μενέλαε, διαπεπράγμεθ᾽: ἐκβαίνει δόμων
<lb/>ἡ θεσπιῳδὸς Θεονόη: κτυπεῖ δόμος
<lb rend="displayNum" n="860"/>κλῄθρων λυθέντων. φεῦγ᾽: ἀτὰρ τί φευκτέον;
<lb/>ἀποῦσα γάρ σε καὶ παροῦσ᾽ ἀφιγμένον 
<lb/>δεῦρ᾽ οἶδεν: ὦ δύστηνος, ὡς ἀπωλόμην.
<lb/>Τροίας δὲ σωθεὶς κἀπὸ βαρβάρου χθονὸς
<lb/>ἐς βάρβαρ᾽ ἐλθὼν φάσγαν᾽ αὖθις ἐμπεσῇ.
<milestone n="865" unit="card"/>
                  </p>
               </sp>
               <sp>
                  <speaker>Θεονόη</speaker>
                  <p>
                     <lb rend="displayNum" n="865"/>ἡγοῦ σύ μοι φέρουσα λαμπτήρων σέλας
<lb/>θείου δε σεμνὸν θεσμὸν αἰθέρος μυχούς,
<lb/>ὡς πνεῦμα καθαρὸν οὐρανοῦ δεξώμεθα:
<lb/>σὺ δ᾽ αὖ κέλευθον εἴ τις ἔβλαψεν ποδὶ
<lb/>στείβων ἀνοσίῳ, δὸς καθαρσίῳ φλογί,
<lb rend="displayNum" n="870"/>κροῦσον δὲ πεύκην, ἵνα διεξέλθω, πυρός.
<lb/>νόμον δὲ τὸν ἐμὸν θεοῖσιν ἀποδοῦσαι πάρος
<lb/>ἐφέστιον φλόγ᾽ ἐς δόμους κομίζετε.
<lb/>
                     <milestone unit="para"/>Ἑλένη, τί τἀμὰ — πῶς ἔχει — θεσπίσματα;
<lb/>ἥκει πόσις σοι Μενέλεως ὅδ᾽ ἐμφανής,
<lb rend="displayNum" n="875"/>νεῶν στερηθεὶς τοῦ τε σοῦ μιμήματος.
<lb/>ὦ τλῆμον, οἵους διαφυγὼν ἦλθες πόνους,
<lb/>οὐδ᾽ οἶσθα νόστον οἴκαδ᾽ εἴτ᾽ αὐτοῦ μενεῖς:
<lb/>ἔρις γὰρ ἐν θεοῖς σύλλογός τε σοῦ πέρι
<lb/>ἔσται πάρεδρος Ζηνὶ τῷδ᾽ ἐν ἤματι.
<lb rend="displayNum" n="880"/>Ἥρα μέν, ἥ σοι δυσμενὴς πάροιθεν ἦν,
<lb/>νῦν ἐστιν εὔνους κἀς πάτραν σῷσαι θέλει
<lb/>ξὺν τῇδ᾽, ἵν᾽ Ἑλλὰς τοὺς Ἀλεξάνδρου γάμους,
<lb/>δώρημα Κύπριδος, ψευδονυμφεύτους μάθῃ:
<lb/>Κύπρις δὲ νόστον σὸν διαφθεῖραι θέλει,
<lb rend="displayNum" n="885"/>ὡς μὴ ᾽ξελεγχθῇ μηδὲ πριαμένη φανῇ 
<lb/>τὸ κάλλος, Ἑλένης οὕνεκ᾽, ἀνονήτοις γάμοις.
<lb/>τέλος δ᾽ ἐφ᾽ ἡμῖν, εἴθ᾽, ἃ βούλεται Κύπρις,
<lb/>λέξασ᾽ ἀδελφῷ σ᾽ ἐνθάδ᾽ ὄντα διολέσω,
<lb/>εἴτ᾽ αὖ μεθ᾽ Ἥρας στᾶσα σὸν σώσω βίον,
<lb rend="displayNum" n="890"/>κρύψασ᾽ ὁμαίμον᾽, ὅς με προστάσσει τάδε
<lb/>εἰπεῖν, ὅταν γῆν τήνδε νοστήσας τύχῃς <gap/>
                     <lb/>
                     <milestone unit="para"/>τίς εἶσ᾽ ἀδελφῷ τόνδε σημανῶν ἐμῷ
<lb/>παρόνθ᾽, ὅπως ἂν τοὐμὸν ἀσφαλῶς ἔχῃ;
<milestone n="894" unit="card"/>
                  </p>
               </sp>
               <sp>
                  <speaker>Ἑλένη</speaker>
                  <p>
                     <lb/>ὦ παρθέν᾽, ἱκέτις ἀμφὶ σὸν πίτνω γόνυ
<lb rend="displayNum" n="895"/>καὶ προσκαθίζω θᾶκον οὐκ εὐδαίμονα
<lb/>ὑπέρ τ᾽ ἐμαυτῆς τοῦδέ θ᾽, ὃν μόλις ποτὲ
<lb/>λαβοῦσ᾽ ἐπ᾽ ἀκμῆς εἰμι κατθανόντ᾽ ἰδεῖν:
<lb/>μή μοι κατείπῃς σῷ κασιγνήτῳ πόσιν
<lb/>τόνδ᾽ εἰς ἐμὰς ἥκοντα φιλτάτας χέρας,
<lb rend="displayNum" n="900"/>σῷσον δέ, λίσσομαί σε: συγγόνῳ δὲ σῷ
<lb/>τὴν εὐσέβειαν μὴ προδῷς τὴν σήν ποτε,
<lb/>χάριτας πονηρὰς κἀδίκους ὠνουμένη.
<lb/>μισεῖ γὰρ ὁ θεὸς τὴν βίαν, τὰ κτητὰ δὲ
<lb/>κτᾶσθαι κελεύει πάντας οὐκ ἐς ἁρπαγάς.
<lb rend="displayNum" n="905"/>
                     <del status="unremarkable">ἐατέος δ᾽ ὁ πλοῦτος ἄδικός τις ὤν.</del>
                     <lb/>κοινὸς γάρ ἐστιν οὐρανὸς πᾶσιν βροτοῖς
<lb/>καὶ γαῖ᾽, ἐν ᾗ χρὴ δώματ᾽ ἀναπληρουμένους
<lb/>τἀλλότρια μὴ σχεῖν μηδ᾽ ἀφαιρεῖσθαι βίᾳ.
<lb/>ἡμᾶς δὲ καιρίως μέν, ἀθλίως δ᾽ ἐμοί,
<lb rend="displayNum" n="910"/>Ἑρμῆς ἔδωκε πατρὶ σῷ σῴζειν πόσει
<lb/>τῷδ᾽ ὃς πάρεστι κἀπολάζυσθαι θέλει.
<lb/>πῶς οὖν θανὼν ἂν ἀπολάβοι; κεῖνος δὲ πῶς 
<lb/>τὰ ζῶντα τοῖς θανοῦσιν ἀποδοίη ποτ᾽ ἄν;
<lb/>ἤδη τὰ τοῦ θεοῦ καὶ τὰ τοῦ πατρὸς σκόπει:
<lb rend="displayNum" n="915"/>πότερον ὁ δαίμων χὡ θανὼν τὰ τῶν πέλας
<lb/>βούλοιντ᾽ ἂν ἢ οὐ βούλοιντ᾽ ἂν ἀποδοῦναι πάλιν;
<lb/>δοκῶ μέν. οὔκουν χρή σε συγγόνῳ πλέον
<lb/>νέμειν ματαίῳ μᾶλλον ἢ χρηστῷ πατρί.
<lb/>εἰ δ᾽ οὖσα μάντις καὶ τὰ θεῖ᾽ ἡγουμένη
<lb rend="displayNum" n="920"/>τὸ μὲν δίκαιον τοῦ πατρὸς διαφθερεῖς,
<lb/>τῷ δ᾽ οὐ δικαίῳ συγγόνῳ σώσεις χάριν,
<lb/>αἰσχρὸν τὰ μέν σε θεῖα πάντ᾽ ἐξειδέναι,
<lb/>τά τ᾽ ὄντα καὶ μέλλοντα, τὰ δὲ δίκαια μή.
<lb/>τήν τ᾽ ἀθλίαν ἔμ᾽, οἷσιν ἔγκειμαι κακοῖς,
<lb rend="displayNum" n="925"/>ῥῦσαι, πάρεργον δοῦσα τοῦτο τῆς τύχης:
<lb/>Ἑλένην γὰρ οὐδεὶς ὅστις οὐ στυγεῖ βροτῶν:
<lb/>ἣ κλῄζομαι καθ᾽ Ἑλλάδ᾽ ὡς προδοῦσ᾽ ἐμὸν
<lb/>πόσιν Φρυγῶν ᾤκησα πολυχρύσους δόμους.
<lb/>ἢν δ᾽ Ἑλλάδ᾽ ἔλθω κἀπιβῶ Σπάρτης <add>πάλιν</add>,
<lb rend="displayNum" n="930"/>κλύοντες εἰσιδόντες ὡς τέχναις θεῶν
<lb/>ὤλοντ᾽, ἐγὼ δὲ προδότις οὐκ ἄρ᾽ ἦ φίλων,
<lb/>πάλιν μ᾽ ἀνάξουσ᾽ ἐς τὸ σῶφρον αὖθις αὖ,
<lb/>ἑδνώσομαί τε θυγατέρ᾽, ἣν οὐδεὶς γαμεῖ,
<lb/>τὴν δ᾽ ἐνθάδ᾽ ἐκλιποῦσ᾽ ἀλητείαν πικρὰν
<lb rend="displayNum" n="935"/>ὄντων ἐν οἴκοις χρημάτων ὀνήσομαι.
<lb/>κεἰ μὲν θανὼν ὅδ᾽ ἐν πυρᾷ κατεσφάγη,
<lb/>πρόσω σφ᾽ ἀπόντα δακρύοις ἂν ἠγάπων: 
<lb/>νῦν δ᾽ ὄντα καὶ σωθέντ᾽ ἀφαιρεθήσομαι;
<lb/>
                     <milestone unit="para"/>μὴ δῆτα, παρθέν᾽, ἀλλά σ᾽ ἱκετεύω τόδε:
<lb rend="displayNum" n="940"/>δὸς τὴν χάριν μοι τήνδε καὶ μιμοῦ τρόπους
<lb/>πατρὸς δικαίου: παισὶ γὰρ κλέος τόδε
<lb/>κάλλιστον, ὅστις ἐκ πατρὸς χρηστοῦ γεγὼς
<lb/>ἐς ταὐτὸν ἦλθε τοῖς τεκοῦσι τοὺς τρόπους.
<milestone n="944" unit="card"/>
                  </p>
               </sp>
               <sp>
                  <speaker>Χορός</speaker>
                  <p>
                     <lb/>οἰκτρὸν μὲν οἱ παρόντες ἐν μέσῳ λόγοι,
<lb rend="displayNum" n="945"/>οἰκτρὰ δὲ καὶ σύ. τοὺς δὲ Μενέλεω ποθῶ
<lb/>λόγους ἀκοῦσαι τίνας ἐρεῖ ψυχῆς πέρι.
</p>
               </sp>
               <sp n="*menele/ws">
                  <speaker>Μενελέως</speaker>
                  <p>
                     <lb/>ἐγὼ σὸν οὔτ᾽ ἂν προσπεσεῖν τλαίην γόνυ
<lb/>οὔτ᾽ ἂν δακρῦσαι βλέφαρα: τὴν Τροίαν γὰρ ἂν
<lb/>δειλοὶ γενόμενοι πλεῖστον αἰσχύνοιμεν ἄν.
<lb rend="displayNum" n="950"/>καίτοι λέγουσιν ὡς πρὸς ἀνδρὸς εὐγενοῦς
<lb/>ἐν ξυμφοραῖσι δάκρυ᾽ ἀπ᾽ ὀφθαλμῶν βαλεῖν.
<lb/>ἀλλ᾽ οὐχὶ τοῦτο τὸ καλόν, εἰ καλὸν τόδε,
<lb/>αἱρήσομαι ᾽γὼ πρόσθε τῆς εὐψυχίας.
<lb/>ἀλλ᾽, εἰ μὲν ἄνδρα σοι δοκεῖ σῷσαι ξένον
<lb rend="displayNum" n="955"/>ζητοῦντά γ᾽ ὀρθῶς ἀπολαβεῖν δάμαρτ᾽ ἐμήν,
<lb/>ἀπόδος τε καὶ πρὸς σῷσον: εἰ δὲ μὴ δοκεῖ,
<lb/>ἐγὼ μὲν οὐ νῦν πρῶτον ἀλλὰ πολλάκις
<lb/>ἄθλιος ἂν εἴην, σὺ δὲ γυνὴ κακὴ φανῇ.
<lb/>ἃ δ᾽ ἄξι᾽ ἡμῶν καὶ δίκαι᾽ ἡγούμεθα
<lb rend="displayNum" n="960"/>καὶ σῆς μάλιστα καρδίας ἀνθάψεται,
<lb/>λέξω τάδ᾽ ἀμφὶ μνῆμα σοῦ πατρὸς πόθῳ:
<lb/>
                     <milestone unit="para"/>ὦ γέρον, ὃς οἰκεῖς τόνδε λάινον τάφον,
<lb/>ἀπόδος, ἀπαιτῶ τὴν ἐμὴν δάμαρτά σε,
<lb/>ἣν Ζεὺς ἔπεμψε δεῦρό σοι σῴζειν ἐμοί.
<lb rend="displayNum" n="965"/>οἶδ᾽ οὕνεκ᾽ ἡμῖν οὔποτ᾽ ἀποδώσεις θανών: 
<lb/>ἀλλ᾽ ἥδε πατέρα νέρθεν ἀνακαλούμενον
<lb/>οὐκ ἀξιώσει τὸν πρὶν εὐκλεέστατον
<lb/>κακῶς ἀκοῦσαι: κυρία γάρ ἐστι νῦν.
<milestone n="969" unit="card"/>
                     <lb/>
                     <milestone unit="para"/>ὦ νέρτερ᾽ Ἅιδη, καὶ σὲ σύμμαχον καλῶ,
<lb rend="displayNum" n="970"/>ὃς πόλλ᾽ ἐδέξω τῆσδ᾽ ἕκατι σώματα
<lb/>πεσόντα τὠμῷ φασγάνῳ, μισθὸν δ᾽ ἔχεις:
<lb/>ἢ νῦν ἐκείνους ἀπόδος ἐμψύχους πάλιν,
<lb/>ἢ τήνδε πατρὸς εὐσεβοῦς ἀνάγκασον
<lb/>κρείσσω φανεῖσαν τἀμά γ᾽ ἀποδοῦναι λέχη.
<lb rend="displayNum" n="975"/>εἰ δ᾽ ἐμὲ γυναῖκα τὴν ἐμὴν συλήσετε,
<lb/>ἅ σοι παρέλιπεν ἥδε τῶν λόγων, φράσω.
<lb/>ὅρκοις κεκλῄμεθ᾽, ὡς μάθῃς, ὦ παρθένε,
<lb/>πρῶτον μὲν ἐλθεῖν διὰ μάχης σῷ συγγόνῳ
<lb/>κἀκεῖνον ἢ ᾽μὲ δεῖ θανεῖν: ἁπλοῦς λόγος.
<lb rend="displayNum" n="980"/>ἢν δ᾽ ἐς μὲν ἀλκὴν μὴ πόδ᾽ ἀντιθῇ ποδί,
<lb/>λιμῷ δὲ θηρᾷ τύμβον ἱκετεύοντε νώ,
<lb/>κτανεῖν δέδοκται τήνδε μοι κἄπειτ᾽ ἐμὸν
<lb/>πρὸς ἧπαρ ὦσαι δίστομον ξίφος τόδε
<lb/>τύμβου ᾽πὶ νώτοις τοῦδ᾽, ἵν᾽ αἵματος ῥοαὶ
<lb rend="displayNum" n="985"/>τάφου καταστάζωσι: κεισόμεσθα δὲ
<lb/>νεκρὼ δύ᾽ ἑξῆς τῷδ᾽ ἐπὶ ξεστῷ τάφῳ,
<lb/>ἀθάνατον ἄλγος σοί, ψόγος δὲ σῷ πατρί.
<lb/>οὐ γὰρ γαμεῖ τήνδ᾽ οὔτε σύγγονος σέθεν
<lb/>οὔτ᾽ ἄλλος οὐδείς: ἀλλ᾽ ἐγώ σφ᾽ ἀπάξομαι,
<lb rend="displayNum" n="990"/>εἰ μὴ πρὸς οἴκους δυνάμεθ᾽, ἀλλὰ πρὸς νεκρούς.
<lb/>
                     <milestone unit="para"/>τί ταῦτα; δακρύοις ἐς τὸ θῆλυ τρεπόμενος
<lb/>ἐλεινὸς ἦν ἂν μᾶλλον ἢ δραστήριος. 
<lb/>κτεῖν᾽, εἰ δοκεῖ σοι: δυσκλεᾶς γὰρ οὐ κτενεῖς:
<lb/>μᾶλλόν γε μέντοι τοῖς ἐμοῖς πείθου λόγοις,
<lb rend="displayNum" n="995"/>ἵν᾽ ᾖς δικαία καὶ δάμαρτ᾽ ἐγὼ λάβω.
</p>
               </sp>
               <sp>
                  <speaker>Χορός</speaker>
                  <p>
                     <lb/>ἐν σοὶ βραβεύειν, ὦ νεᾶνι, τοὺς λόγους:
<lb/>οὕτω δὲ κρῖνον, ὡς ἅπασιν ἁνδάνῃς.
</p>
               </sp>
               <milestone n="998" unit="card"/>
               <sp>
                  <speaker>Θεονόη</speaker>
                  <p>
                     <lb/>ἐγὼ πέφυκά τ᾽ εὐσεβεῖν καὶ βούλομαι,
<lb/>φιλῶ τ᾽ ἐμαυτήν, καὶ κλέος τοὐμοῦ πατρὸς
<lb rend="displayNum" n="1000"/>οὐκ ἂν μιάναιμ᾽, οὐδὲ συγγόνῳ χάριν
<lb/>δοίην ἂν ἐξ ἧς δυσκλεὴς φανήσομαι.
<lb/>ἔνεστι δ᾽ ἱερὸν τῆς δίκης ἐμοὶ μέγα
<lb/>ἐν τῇ φύσει: καὶ τοῦτο Νηρέως πάρα
<lb/>ἔχουσα σῴζειν, Μενέλεως, πειράσομαι.
<lb rend="displayNum" n="1005"/>Ἥρᾳ δ᾽, ἐπείπερ βούλεταί σ᾽ εὐεργετεῖν,
<lb/>ἐς ταὐτὸν οἴσω ψῆφον: ἡ Κύπρις δ᾽ ἐμοὶ
<lb/>ἵλεως μὲν εἴη, ξυμβέβηκε δ᾽ οὐδαμοῦ:
<lb/>πειράσομαι δὲ παρθένος μένειν ἀεί.
<lb/>ἃ δ᾽ ἀμφὶ τύμβῳ τῷδ᾽ ὀνειδίζεις πατρί,
<lb rend="displayNum" n="1010"/>ἡμῖν ὅδ᾽ αὑτὸς μῦθος. ἀδικοίημεν ἄν,
<lb/>εἰ μὴ ἀποδώσω: καὶ γὰρ ἂν κεῖνος βλέπων
<lb/>ἀπέδωκεν ἂν σοὶ τήνδ᾽ ἔχειν, ταύτῃ δὲ σέ.
<lb/>
                     <milestone unit="para"/>καὶ γὰρ τίσις τῶνδ᾽ ἐστὶ τοῖς τε νερτέροις
<lb/>καὶ τοῖς ἄνωθεν πᾶσιν ἀνθρώποις: ὁ νοῦς
<lb rend="displayNum" n="1015"/>τῶν κατθανόντων ζῇ μὲν οὔ, γνώμην δ᾽ ἔχει
<lb/>ἀθάνατον εἰς ἀθάνατον αἰθέρ᾽ ἐμπεσών.
<lb/>ὡς οὖν παραινῶ μὴ μακράν, σιγήσομαι
<lb/>ἅ μου καθικετεύσατ᾽, οὐδὲ μωρίᾳ
<lb/>ξύμβουλος ἔσομαι τῇ κασιγνήτου ποτέ.
<lb rend="displayNum" n="1020"/>εὐεργετῶ γὰρ κεῖνον οὐ δοκοῦσ᾽ ὅμως, 
<lb/>ἐκ δυσσεβείας ὅσιον εἰ τίθημί νιν.
<lb/>αὐτοὶ μὲν οὖν ὁδόν τιν᾽ ἐξευρίσκετε,
<lb/>ἐγὼ δ᾽ ἀποστᾶσ᾽ ἐκποδὼν σιγήσομαι.
<lb/>ἐκ τῶν θεῶν δ᾽ ἄρχεσθε χἱκετεύετε
<lb rend="displayNum" n="1025"/>τὴν μέν σ᾽ ἐᾶσαι πατρίδα νοστῆσαι Κύπριν,
<lb/>Ἥρας δὲ τὴν ἔννοιαν ἐν ταὐτῷ μένειν
<lb/>ἣν ἐς σὲ καὶ σὸν πόσιν ἔχει σωτηρίας.
<lb/>σὺ δ᾽, ὦ θανών μοι πάτερ, ὅσον γ᾽ ἐγὼ σθένω,
<lb/>οὔποτε κεκλήσῃ δυσσεβὴς ἀντ᾽ εὐσεβοῦς.
</p>
               </sp>
               <sp>
                  <speaker>Χορός</speaker>
                  <p>
                     <lb rend="displayNum" n="1030"/>οὐδείς ποτ᾽ εὐτύχησεν ἔκδικος γεγώς,
<lb/>ἐν τῷ δικαίῳ δ᾽ ἐλπίδες σωτηρίας.
<milestone n="1032" unit="card"/>
                  </p>
               </sp>
               <sp>
                  <speaker>Ἑλένη</speaker>
                  <p>
                     <lb/>Μενέλαε, πρὸς μὲν παρθένου σεσῴσμεθα:
<lb/>τοὐνθένδε δὴ σὲ τοὺς λόγους φέροντα χρὴ
<lb/>κοινὴν ξυνάπτειν μηχανὴν σωτηρίας.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="1035"/>ἄκουε δή νυν: χρόνιος εἶ κατὰ στέγας
<lb/>καὶ συντέθραψαι προσπόλοισι βασιλέως.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>τί τοῦτ᾽ ἔλεξας; ἐσφέρεις γὰρ ἐλπίδας
<lb/>ὡς δή τι δράσων χρηστὸν ἐς κοινόν γε νῷν.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>πείσειας ἄν τιν᾽ οἵτινες τετραζύγων
<lb rend="displayNum" n="1040"/>ὄχων ἀνάσσουσ᾽, ὥστε νῷν δοῦναι δίφρους;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>πείσαιμ᾽ <add>ἄν</add>: ἀλλὰ τίνα φυγὴν φευξούμεθα
<lb/>πεδίων ἄπειροι βαρβάρου τ᾽ ὄντες χθονός;
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ἀδύνατον εἶπας. φέρε, τί δ᾽, εἰ κρυφθεὶς δόμοις
<lb/>κτάνοιμ᾽ ἄνακτα τῷδε διστόμῳ ξίφει;
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="1045"/>οὐκ ἄν σ᾽ ἀνάσχοιτ᾽ οὐδὲ σιγήσειεν ἂν
<lb/>μέλλοντ᾽ ἀδελφὴ σύγγονον κατακτενεῖν.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ἀλλ᾽ οὐδὲ μὴν ναῦς ἔστιν ᾗ σωθεῖμεν ἂν
<lb/>φεύγοντες: ἣν γὰρ εἴχομεν θάλασσ᾽ ἔχει. 
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ἄκουσον, ἤν τι καὶ γυνὴ λέξῃ σοφόν.
<lb rend="displayNum" n="1050"/>βούλῃ λέγεσθαι, μὴ θανών, λόγῳ θανεῖν;
</p>
               </sp>
               <sp>
                  <speaker>Μενελέως</speaker>
                  <p>
                     <lb/>κακὸς μὲν ὄρνις: εἰ δὲ κερδανῶ, λέγειν
<lb/>ἕτοιμός εἰμι μὴ θανὼν λόγῳ θανεῖν.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>καὶ μὴν γυναικείοις σ᾽ ἂν οἰκτισαίμεθα
<lb/>κουραῖσι καὶ θρήνοισι πρὸς τὸν ἀνόσιον.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="1055"/>σωτηρίας δὲ τοῦτ᾽ ἔχει τί νῷν ἄκος;
<lb/>παλαιότης γὰρ τῷ λόγῳ γ᾽ ἔνεστί τις.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ὡς δὴ θανόντα σ᾽ ἐνάλιον κενῷ τάφῳ
<lb/>θάψαι τύραννον τῆσδε γῆς αἰτήσομαι.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>καὶ δὴ παρεῖκεν: εἶτα πῶς ἄνευ νεὼς
<lb rend="displayNum" n="1060"/>σωθησόμεσθα κενοταφοῦντ᾽ ἐμὸν δέμας;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>δοῦναι κελεύσω πορθμίδ᾽, ᾗ καθήσομαι
<lb/>κόσμον τάφῳ σῷ πελαγίους ἐς ἀγκάλας.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>ὡς εὖ τόδ᾽ εἶπας πλὴν ἕν: εἰ χέρσῳ ταφὰς
<lb/>θεῖναι κελεύσει σ᾽, οὐδὲν ἡ σκῆψις φέρει.
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="1065"/>ἀλλ᾽ οὐ νομίζειν φήσομεν καθ᾽ Ἑλλάδα
<lb/>χέρσῳ καλύπτειν τοὺς θανόντας ἐναλίους.
<milestone n="1067" unit="card"/>
                  </p>
               </sp>
               <sp>
                  <speaker>Μενελέως</speaker>
                  <p>
                     <lb/>τοῦτ᾽ αὖ κατορθοῖς: εἶτ᾽ ἐγὼ συμπλεύσομαι
<lb/>καὶ συγκαθήσω κόσμον ἐν ταὐτῷ σκάφει.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>σὲ καὶ παρεῖναι δεῖ μάλιστα τούς τε σοὺς
<lb rend="displayNum" n="1070"/>πλωτῆρας οἵπερ ἔφυγον ἐκ ναυαγίας.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>καὶ μὴν ἐάνπερ ναῦν ἐπ᾽ ἀγκύρας λάβω,
<lb/>ἀνὴρ παρ᾽ ἄνδρα στήσεται ξιφηφόρος.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>σὲ χρὴ βραβεύειν πάντα: πόμπιμοι μόνον 
<lb/>λαίφει πνοαὶ γένοιντο καὶ νεὼς δρόμος.
</p>
               </sp>
               <sp>
                  <speaker>Μενελέως</speaker>
                  <p>
                     <lb rend="displayNum" n="1075"/>ἔσται: πόνους γὰρ δαίμονες παύσουσί μου.
<lb/>ἀτὰρ θανόντα τοῦ μ᾽ ἐρεῖς πεπυσμένη;
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>σοῦ: καὶ μόνος γε φάσκε διαφυγεῖν μόρον
<lb/>Ἀτρέως πλέων σὺν παιδὶ καὶ θανόνθ᾽ ὁρᾶν.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>καὶ μὴν τάδ᾽ ἀμφίβληστρα σώματος ῥάκη
<lb rend="displayNum" n="1080"/>ξυμμαρτυρήσει ναυτικῶν ἐρειπίων.
</p>
               </sp>
               <sp>
                  <speaker>Ἑλένη</speaker>
                  <p>
                     <lb/>ἐς καιρὸν ἦλθε, τότε δ᾽ ἄκαιρ᾽ ἀπώλλυτο:
<lb/>τὸ δ᾽ ἄθλιον κεῖν᾽ εὐτυχὲς τάχ᾽ ἂν πέσοι.
</p>
               </sp>
               <sp>
                  <speaker>Μενελέως</speaker>
                  <p>
                     <lb/>πότερα δ᾽ ἐς οἴκους σοὶ συνεισελθεῖν με χρὴ
<lb/>ἢ πρὸς τάφῳ τῷδ᾽ ἥσυχοι καθώμεθα;
</p>
               </sp>
               <sp>
                  <speaker>Ἑλένη</speaker>
                  <p>
                     <lb rend="displayNum" n="1085"/>αὐτοῦ μέν᾽: ἢν γὰρ καί τι πλημμελές σε δρᾷ,
<lb/>τάφος σ᾽ ὅδ᾽ ἂν ῥύσαιτο φάσγανόν τε σόν.
<lb/>ἐγὼ δ᾽ ἐς οἴκους βᾶσα βοστρύχους τεμῶ
<lb/>πέπλων τε λευκῶν μέλανας ἀνταλλάξομαι
<lb/>παρῇδί τ᾽ ὄνυχα φόνιον ἐμβαλῶ χροός.
<lb rend="displayNum" n="1090"/>μέγας γὰρ ἁγών, καὶ βλέπω δύο ῥοπάς:
<lb/>ἢ γὰρ θανεῖν δεῖ μ᾽, ἢν ἁλῶ τεχνωμένη,
<lb/>ἢ πατρίδα τ᾽ ἐλθεῖν καὶ σὸν ἐκσῷσαι δέμας.
<lb/>
                     <milestone unit="para"/>ὦ πότνι᾽ ἣ Δίοισιν ἐν λέκτροις πίτνεις
<lb/>Ἥρα, δύ᾽ οἰκτρὼ φῶτ᾽ ἀνάψυξον πόνων,
<lb rend="displayNum" n="1095"/>αἰτούμεθ᾽ ὀρθὰς ὠλένας πρὸς οὐρανὸν
<lb/>ῥίπτονθ᾽, ἵν᾽ οἰκεῖς ἀστέρων ποικίλματα.
<lb/>σύ θ᾽, ἣ ᾽πὶ τὠμῷ κάλλος ἐκτήσω γάμῳ,
<lb/>κόρη Διώνης Κύπρι, μή μ᾽ ἐξεργάσῃ.
<lb/>ἅλις δὲ λύμης ἥν μ᾽ ἐλυμήνω πάρος
<lb rend="displayNum" n="1100"/>τοὔνομα παρασχοῦσ᾽, οὐ τὸ σῶμ᾽, ἐν βαρβάροις.
<lb/>θανεῖν δ᾽ ἔασόν μ᾽, εἰ κατακτεῖναι θέλεις,
<lb/>ἐν γῇ πατρῴᾳ. τί ποτ᾽ ἄπληστος εἶ κακῶν, 
<lb/>ἔρωτας ἀπάτας δόλιά τ᾽ ἐξευρήματα
<lb/>ἀσκοῦσα φίλτρα θ᾽ αἱματηρὰ δωμάτων;
<lb rend="displayNum" n="1105"/>εἰ δ᾽ ἦσθα μετρία, τἄλλα γ᾽ ἡδίστη θεῶν
<lb/>πέφυκας ἀνθρώποισιν: οὐκ ἄλλως λέγω.
<milestone n="1107" unit="card"/>
                  </p>
               </sp>
            </div>
         </div>
         <div type="choral" org="uniform" sample="complete" part="N">
            <div type="strophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>σὲ τὰν ἐναύλοις ὑπὸ δενδροκόμοις
<lb/>μουσεῖα καὶ θάκους ἐνί-
<lb/>ζουσαν ἀναβοάσω,
<lb/>σὲ τὰν ἀοιδοτάταν ὄρνιθα μελῳδὸν
<lb rend="displayNum" n="1110"/>ἀηδόνα δακρυόεσσαν,
<lb/>ἔλθ᾽ ὦ διὰ ξουθᾶν
<lb/>γενύων ἐλελιζομένα
<lb/>θρήνων ἐμοὶ ξυνεργός,
<lb/>Ἑλένας μελέας πόνους
<lb/>τὸν Ἰλιάδων τ᾽ ἀει
<lb rend="displayNum" n="1115"/>δούσᾳ δακρυόεντα πότμον
<lb/>Ἀχαιῶν ὑπὸ λόγχαις:
<lb/>ὅτ᾽ ἔδραμε ῥόθια πεδία βαρβάρῳ πλάτᾳ
<lb/>ὅτ᾽ ἔμολεν ἔμολε, μέλεα Πριαμίδαις ἄγων
<lb/>Λακεδαίμονος ἄπο λέχεα
<lb rend="displayNum" n="1120"/>σέθεν, ὦ Ἑλένα, Πάρις αἰνόγαμος
<lb/>πομπαῖσιν Ἀφροδίτας.
<milestone n="1122" unit="card"/>
                  </p>
               </sp>
            </div>
            <div type="antistrophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>πολλοὶ δ᾽ Ἀχαιῶν δορὶ καὶ πετρίναις
<lb/>ῥιπαῖσιν ἐκπνεύσαντες Ἅι-
<lb/>δαν μέλεον ἔχουσιν, 
<lb/>ταλαινᾶν ἀλόχων κείραντες ἔθειραν:
<lb rend="displayNum" n="1125"/>ἄνυμφα δὲ μέλαθρα κεῖται:
<lb/>πολλοὺς δὲ πυρσεύσας
<lb/>φλογερὸν σέλας ἀμφιρύταν
<lb/>Εὔβοιαν εἷλ᾽ Ἀχαιῶν
<lb/>μονόκωπος ἀνήρ, πέτραις
<lb/>Καφηρίσιν ἐμβαλὼν
<lb rend="displayNum" n="1130"/>Αἰγαίαις τ᾽ ἐνάλοις δόλιον
<lb/>ἀκταῖς ἀστέρα λάμψας.
<lb/>ἀλίμενα δ᾽ ὄρεα Μάλεα χειμάτων πνοᾷ,
<lb/>ὅτ᾽ ἔσυτο πατρίδος ἀποπρό, βαρβάρου στολᾶς
<lb/>γέρας, οὐ γέρας ἀλλ᾽ ἔριν,
<lb rend="displayNum" n="1135"/>Δαναῶν Μενέλας ἐπὶ ναυσὶν ἄγων,
<lb/>εἴδωλον ἱερὸν Ἥρας.
<milestone n="1137" unit="card"/>
                  </p>
               </sp>
            </div>
            <div type="strophe" n="2" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ὅ τι θεὸς ἢ μὴ θεὸς ἢ τὸ μέσον,
<lb/>τίς φησ᾽ ἐρευνήσας βροτῶν
<lb/>μακρότατον πέρας εὑρεῖν
<lb rend="displayNum" n="1140"/>ὃς τὰ θεῶν ἐσορᾷ
<lb/>δεῦρο καὶ αὖθις ἐκεῖσε
<lb/>καὶ πάλιν ἀντιλόγοις
<lb/>πηδῶντ᾽ ἀνελπίστοις τύχαις;
<lb/>σὺ Διὸς ἔφυς, ὦ Ἑλένα, θυγάτηρ:
<lb rend="displayNum" n="1145"/>πτανὸς γὰρ ἐν κόλποις σε Λή- 
<lb/>δας ἐτέκνωσε πατήρ.
<lb/>κᾆτ᾽ ἰαχήθης καθ᾽ Ἑλλανίαν
<lb/>προδότις ἄπιστος ἄδικος ἄθεος: οὐδ᾽ ἔχω
<lb/>τί τὸ σαφὲς ἔτι ποτ᾽ ἐν βροτοῖς:
<lb rend="displayNum" n="1150"/>τὸ τῶν θεῶν <add>δ᾽</add> ἔπος ἀλαθὲς ηὗρον.
<milestone n="1151" unit="card"/>
                  </p>
               </sp>
            </div>
            <div type="antistrophe" n="2" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ἄφρονες ὅσοι τὰς ἀρετὰς πολέμῳ
<lb/>λόγχαισί τ᾽ ἀλκαίου δορὸς
<lb/>κτᾶσθε, πόνους ἀμαθῶς θνα-
<lb/>τῶν καταπαυόμενοι:
<lb rend="displayNum" n="1155"/>εἰ γὰρ ἅμιλλα κρινεῖ νιν
<lb/>αἵματος, οὔποτ᾽ ἔρις
<lb/>λείψει κατ᾽ ἀνθρώπων πόλεις:
<lb/>ᾇ Πριαμίδος γᾶς ἔλαχον θαλάμους,
<lb/>ἐξὸν διορθῶσαι λόγοις
<lb rend="displayNum" n="1160"/>σὰν ἔριν, ὦ Ἑλένα.
<lb/>νῦν δ᾽ οἳ μὲν Ἅιδᾳ μέλονται κάτω,
<lb/>τείχεα δὲ φλογμὸς ὥστε Διός ἐπέσυτο φλόξ,
<lb/>ἐπὶ δὲ πάθεα πάθεσι φέρεις
<lb/>† ἀθλίοις συμφοραῖς αἰλίνοις. †
<milestone n="1165" unit="card"/>
                  </p>
               </sp>
            </div>
         </div>
         <div type="episode" org="uniform" sample="complete" part="N">
            <sp>
               <speaker>Θεοκλύμενος</speaker>
               <p>
                  <lb rend="displayNum" n="1165"/>ὦ χαῖρε, πατρὸς μνῆμ᾽: ἐπ᾽ ἐξόδοισι γὰρ
<lb/>ἔθαψα, Πρωτεῦ, σ᾽ ἕνεκ᾽ ἐμῆς προσρήσεως: 
<lb/>ἀεὶ δέ σ᾽ ἐξιών τε κἀσιὼν δόμους
<lb/>Θεοκλύμενος παῖς ὅδε προσεννέπει, πάτερ.
<lb/>ὑμεῖς μὲν οὖν κύνας τε καὶ θηρῶν βρόχους,
<lb rend="displayNum" n="1170"/>δμῶες, κομίζετ᾽ ἐς δόμους τυραννικούς:
<lb/>ἐγὼ δ᾽ ἐμαυτὸν πόλλ᾽ ἐλοιδόρησα δή:
<lb/>οὐ γάρ τι θανάτῳ τοὺς κακοὺς κολάζομεν;
<lb/>καὶ νῦν πέπυσμαι φανερὸν Ἑλλήνων τινὰ
<lb/>ἐς γῆν ἀφῖχθαι καὶ λεληθέναι σκοπούς,
<lb rend="displayNum" n="1175"/>ἤτοι κατόπτην ἢ κλοπαῖς θηρώμενον
<lb/>Ἑλένην: θανεῖται δ᾽, ἤν γε δὴ ληφθῇ μόνον.
<lb/>ἔα:
<lb/>ἀλλ᾽, ὡς ἔοικε, πάντα διαπεπραγμένα
<lb/>ηὕρηκα: τύμβου γὰρ κενὰς λιποῦσ᾽ ἕδρας
<lb/>ἡ Τυνδαρὶς παῖς ἐκπεπόρθμευται χθονός.
<lb rend="displayNum" n="1180"/>ὠή, χαλᾶτε κλῇθρα: λύεθ᾽ ἱππικὰ
<lb/>φάτνης, ὀπαδοί, κἀκκομίζεθ᾽ ἅρματα,
<lb/>ὡς ἂν πόνου γ᾽ ἕκατι μὴ λάθῃ με γῆς
<lb/>τῆσδ᾽ ἐκκομισθεῖσ᾽ ἄλοχος, ἧς ἐφίεμαι.  — 
<lb/>
                  <milestone unit="para"/>ἐπίσχετ᾽: εἰσορῶ γὰρ οὓς διώκομεν
<lb rend="displayNum" n="1185"/>παρόντας ἐν δόμοισι κοὐ πεφευγότας.
<lb/>
                  <milestone unit="para"/>αὕτη, τί πέπλους μέλανας ἐξήψω χροὸς
<lb/>λευκῶν ἀμείψασ᾽ ἔκ τε κρατὸς εὐγενοῦς
<lb/>κόμας σίδηρον ἐμβαλοῦσ᾽ ἀπέθρισας
<lb/>χλωροῖς τε τέγγεις δάκρυσι σὴν παρηίδα
<lb rend="displayNum" n="1190"/>κλαίουσα; πότερον ἐννύχοις πεπεισμένη
<lb/>στένεις ὀνείροις, ἢ φάτιν τιν᾽ οἴκοθεν
<lb/>κλύουσα λύπῃ σὰς διέφθαρσαι φρένας;
</p>
            </sp>
            <sp>
               <speaker>Ἑλένη</speaker>
               <p>
                  <lb/>ὦ δέσποτ᾽ — ἤδη γὰρ τόδ᾽ ὀνομάζω σ᾽ ἔπος — 
<lb/>ὄλωλα: φροῦδα τἀμὰ κοὐδέν εἰμ᾽ ἔτι.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb rend="displayNum" n="1195"/>ἐν τῷ δὲ κεῖσαι συμφορᾶς; τίς ἡ τύχη; 
</p>
            </sp>
            <sp>
               <speaker>Ἑλένη</speaker>
               <p>
                  <lb/>Μενέλαος — οἴμοι, πῶς φράσω;  — τέθνηκέ μοι.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>οὐδέν τι χαίρω σοῖς λόγοις, τὰ δ᾽ εὐτυχῶ.
<lb/>πῶς <add>δ᾽</add> οἶσθα; μῶν σοι Θεονόη λέγει τάδε;
</p>
            </sp>
            <sp>
               <speaker>Ἑλένη</speaker>
               <p>
                  <lb/>κείνη τε φησὶν ὅ τε παρὼν ὅτ᾽ ὤλλυτο.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb rend="displayNum" n="1200"/>ἥκει γὰρ ὅστις καὶ τάδ᾽ ἀγγέλλει σαφῆ;
</p>
            </sp>
            <sp>
               <speaker>Ἑλένη</speaker>
               <p>
                  <lb/>ἥκει: μόλοι γὰρ οἷ σφ᾽ ἐγὼ χρῄζω μολεῖν.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>τίς ἐστι; ποῦ ᾽στιν; ἵνα σαφέστερον μάθω.
</p>
            </sp>
            <sp>
               <speaker>Ἑλένη</speaker>
               <p>
                  <lb/>ὅδ᾽ ὃς κάθηται τῷδ᾽ ὑποπτήξας τάφῳ.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>Ἄπολλον, ὡς ἐσθῆτι δυσμόρφῳ πρέπει.
</p>
            </sp>
            <sp>
               <speaker>Ἑλένη</speaker>
               <p>
                  <lb rend="displayNum" n="1205"/>οἴμοι, δοκῶ μὲν κἀμὸν ὧδ᾽ ἔχειν πόσιν.
<milestone n="1206" unit="card"/>
               </p>
            </sp>
            <sp>
               <speaker>Θεοκλύμενος</speaker>
               <p>
                  <lb/>ποδαπὸς δ᾽ ὅδ᾽ ἁνὴρ καὶ πόθεν κατέσχε γῆν;
</p>
            </sp>
            <sp>
               <speaker>Ἑλένη</speaker>
               <p>
                  <lb/>Ἕλλην, Ἀχαιῶν εἷς ἐμῷ σύμπλους πόσει.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>θανάτῳ δὲ ποίῳ φησὶ Μενέλεων θανεῖν;
</p>
            </sp>
            <sp>
               <speaker>Ἑλένη</speaker>
               <p>
                  <lb/>οἰκτρόταθ᾽, ὑγροῖσιν ἐν κλυδωνίοις ἁλός.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb rend="displayNum" n="1210"/>ποῦ βαρβάροισι πελάγεσιν ναυσθλούμενον;
</p>
            </sp>
            <sp>
               <speaker>Ἑλένη</speaker>
               <p>
                  <lb/>Λιβύης ἀλιμένοις ἐκπεσόντα πρὸς πέτραις.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>καὶ πῶς ὅδ᾽ οὐκ ὄλωλε κοινωνῶν πλάτης;
</p>
            </sp>
            <sp>
               <speaker>Ἑλένη</speaker>
               <p>
                  <lb/>ἐσθλῶν κακίους ἐνίοτ᾽ εὐτυχέστεροι.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>λιπὼν δὲ ναὸς ποῦ πάρεστιν ἔκβολα;
</p>
            </sp>
            <sp>
               <speaker>Ἑλένη</speaker>
               <p>
                  <lb rend="displayNum" n="1215"/>ὅπου κακῶς ὄλοιτο, Μενέλεως δὲ μή.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>ὄλωλ᾽ ἐκεῖνος. ἦλθε δ᾽ ἐν ποίῳ σκάφει;
</p>
            </sp>
            <sp>
               <speaker>Ἑλένη</speaker>
               <p>
                  <lb/>ναῦταί σφ᾽ ἀνείλοντ᾽ ἐντυχόντες, ὡς λέγει.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>ποῦ δὴ τὸ πεμφθὲν ἀντὶ σοῦ Τροίᾳ κακόν;
</p>
            </sp>
            <sp>
               <speaker>Ἑλένη</speaker>
               <p>
                  <lb/>νεφέλης λέγεις ἄγαλμα; ἐς αἰθέρ᾽ οἴχεται.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb rend="displayNum" n="1220"/>ὦ Πρίαμε καὶ γῆ Τρῳάς, <add>ὡς</add> ἔρρεις μάτην.
</p>
            </sp>
            <sp>
               <speaker>Ἑλένη</speaker>
               <p>
                  <lb/>κἀγὼ μετέσχον Πριαμίδαις δυσπραξίας.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>πόσιν δ᾽ ἄθαπτον ἔλιπεν ἢ κρύπτει χθονί; 
</p>
            </sp>
            <sp>
               <speaker>Ἑλένη</speaker>
               <p>
                  <lb/>ἄθαπτον: οἲ ἐγὼ τῶν ἐμῶν τλήμων κακῶν.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>τῶνδ᾽ οὕνεκ᾽ ἔταμες βοστρύχους ξανθῆς κόμης:
</p>
            </sp>
            <sp>
               <speaker>Ἑλένη</speaker>
               <p>
                  <lb rend="displayNum" n="1225"/>φίλος γάρ ἐστιν, ὅς ποτ᾽ ἐστίν, ἐνθάδ᾽ ὤν.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>ὀρθῶς μὲν ἥδε συμφορὰ δακρύεται — 
</p>
            </sp>
            <sp>
               <speaker>Ἑλένη</speaker>
               <p>
                  <lb/>ἐν εὐμαρεῖ γοῦν σὴν κασιγνήτην λαθεῖν.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>οὐ δῆτα. πῶς οὖν; τόνδ᾽ ἔτ᾽ οἰκήσεις τάφον;
</p>
            </sp>
            <sp>
               <speaker>Ἑλένη</speaker>
               <p>
                  <lb/>τί κερτομεῖς με, τὸν θανόντα δ᾽ οὐκ ἐᾷς;
</p>
            </sp>
            <sp>
               <speaker>Θεοκλύμενος</speaker>
               <p>
                  <lb rend="displayNum" n="1230"/>πιστὴ γὰρ εἶ σὺ σῷ πόσει φεύγουσά με.
</p>
            </sp>
            <sp>
               <speaker>Ἑλένη</speaker>
               <p>
                  <lb/>ἀλλ᾽ οὐκέτ᾽: ἤδη δ᾽ ἄρχε τῶν ἐμῶν γάμων.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>χρόνια μὲν ἦλθεν, ἀλλ᾽ ὅμως αἰνῶ τάδε.
</p>
            </sp>
            <sp>
               <speaker>Ἑλένη</speaker>
               <p>
                  <lb/>οἶσθ᾽ οὖν ὃ δρᾶσον; τῶν πάρος λαθώμεθα.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>ἐπὶ τῷ; χάρις γὰρ ἀντὶ χάριτος ἐλθέτω.
</p>
            </sp>
            <sp>
               <speaker>Ἑλένη</speaker>
               <p>
                  <lb rend="displayNum" n="1235"/>σπονδὰς τέμωμεν καὶ διαλλάχθητί μοι.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>μεθίημι νεῖκος τὸ σόν, ἴτω δ᾽ ὑπόπτερον.
</p>
            </sp>
            <sp>
               <speaker>Ἑλένη</speaker>
               <p>
                  <lb/>πρός νύν σε γονάτων τῶνδ᾽, ἐπείπερ εἶ φίλος — 
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>τί χρῆμα θηρῶσ᾽ ἱκέτις ὠρέχθης ἐμοῦ;
</p>
            </sp>
            <sp>
               <speaker>Ἑλένη</speaker>
               <p>
                  <lb/>τὸν κατθανόντα πόσιν ἐμὸν θάψαι θέλω.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb rend="displayNum" n="1240"/>τί δ᾽; ἔστ᾽ ἀπόντων τύμβος; ἢ θάψεις σκιάν;
</p>
            </sp>
            <sp>
               <speaker>Ἑλένη</speaker>
               <p>
                  <lb/>Ἕλλησίν ἐστι νόμος, ὃς ἂν πόντῳ θάνῃ — 
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>τί δρᾶν; σοφοί τοι Πελοπίδαι τὰ τοιάδε.
</p>
            </sp>
            <sp>
               <speaker>Ἑλένη</speaker>
               <p>
                  <lb/>κενοῖσι θάπτειν ἐν πέπλων ὑφάσμασιν.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>κτέριζ᾽: ἀνίστη τύμβον οὗ χρῄζεις χθονός.
</p>
            </sp>
            <sp>
               <speaker>Ἑλένη</speaker>
               <p>
                  <lb rend="displayNum" n="1245"/>οὐχ ὧδε ναύτας ὀλομένους τυμβεύομεν.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>πῶς δαί; λέλειμμαι τῶν ἐν Ἕλλησιν νόμων.
</p>
            </sp>
            <sp>
               <speaker>Ἑλένη</speaker>
               <p>
                  <lb/>ἐς πόντον ὅσα χρὴ νέκυσιν ἐξορμίζομεν.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>τί σοι παράσχω δῆτα τῷ τεθνηκότι;
</p>
            </sp>
            <sp>
               <speaker>Ἑλένη</speaker>
               <p>
                  <lb/>ὅδ᾽ οἶδ᾽, ἐγὼ δ᾽ ἄπειρος, εὐτυχοῦσα πρίν. 
<milestone n="1250" unit="card"/>
               </p>
            </sp>
            <sp>
               <speaker>Θεοκλύμενος</speaker>
               <p>
                  <lb rend="displayNum" n="1250"/>ὦ ξένε, λόγων μὲν κληδόν᾽ ἤνεγκας φίλην.
</p>
            </sp>
            <sp>
               <speaker>Μενελέως</speaker>
               <p>
                  <lb/>οὔκουν ἐμαυτῷ γ᾽ οὐδὲ τῷ τεθνηκότι.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>πῶς τοὺς θανόντας θάπτετ᾽ ἐν πόντῳ νεκρούς;
</p>
            </sp>
            <sp>
               <speaker>Μενελέως</speaker>
               <p>
                  <lb/>ὡς ἂν παρούσης οὐσίας ἕκαστος ᾖ.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>πλούτου λέγ᾽ οὕνεχ᾽ ὅ τι θέλεις ταύτης χάριν.
</p>
            </sp>
            <sp>
               <speaker>Μενελέως</speaker>
               <p>
                  <lb rend="displayNum" n="1255"/>προσφάζεται μὲν αἷμα πρῶτα νερτέροις.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>τίνος; σύ μοι σήμαινε, πείσομαι δ᾽ ἐγώ.
</p>
            </sp>
            <sp>
               <speaker>Μενελέως</speaker>
               <p>
                  <lb/>αὐτὸς σὺ γίγνωσκ᾽: ἀρκέσει γὰρ ἃν διδῷς.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>ἐν βαρβάροις μὲν ἵππον ἢ ταῦρον νόμος.
</p>
            </sp>
            <sp>
               <speaker>Μενελέως</speaker>
               <p>
                  <lb/>διδούς γε μὲν δὴ δυσγενὲς μηδὲν δίδου.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb rend="displayNum" n="1260"/>οὐ τῶνδ᾽ ἐν ἀγέλαις ὀλβίαις σπανίζομεν.
</p>
            </sp>
            <sp>
               <speaker>Μενελέως</speaker>
               <p>
                  <lb/>καὶ στρωτὰ φέρεται λέκτρα σώματος κενά.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>ἔσται: τί δ᾽ ἄλλο προσφέρειν νομίζεται;
</p>
            </sp>
            <sp>
               <speaker>Μενελέως</speaker>
               <p>
                  <lb/>χαλκήλαθ᾽ ὅπλα: καὶ γὰρ ἦν φίλος δορί.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>ἄξια τάδ᾽ ἔσται Πελοπιδῶν ἃ δώσομεν.
</p>
            </sp>
            <sp>
               <speaker>Μενελέως</speaker>
               <p>
                  <lb rend="displayNum" n="1265"/>καὶ τἄλλ᾽ ὅσα χθὼν καλὰ φέρει βλαστήματα.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>πῶς οὖν; ἐς οἶδμα τίνι τρόπῳ καθίετε;
</p>
            </sp>
            <sp>
               <speaker>Μενελέως</speaker>
               <p>
                  <lb/>ναῦν δεῖ παρεῖναι κἀρετμῶν ἐπιστάτας.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>πόσον δ᾽ ἀπείργει μῆκος ἐκ γαίας δόρυ;
</p>
            </sp>
            <sp>
               <speaker>Μενελέως</speaker>
               <p>
                  <lb/>ὥστ᾽ ἐξορᾶσθαι ῥόθια χερσόθεν μόλις.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb rend="displayNum" n="1270"/>τί δή; τόδ᾽ Ἑλλὰς νόμιμον ἐκ τίνος σέβει;
</p>
            </sp>
            <sp>
               <speaker>Μενελέως</speaker>
               <p>
                  <lb/>ὡς μὴ πάλιν γῇ λύματ᾽ ἐκβάλῃ κλύδων.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>Φοίνισσα κώπη ταχύπορος γενήσεται.
</p>
            </sp>
            <sp>
               <speaker>Μενελέως</speaker>
               <p>
                  <lb/>καλῶς ἂν εἴη Μενέλεῴ τε πρὸς χάριν.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>οὔκουν σὺ χωρὶς τῆσδε δρῶν ἀρκεῖς τάδε;
</p>
            </sp>
            <sp>
               <speaker>Μενελέως</speaker>
               <p>
                  <lb rend="displayNum" n="1275"/>μητρὸς τόδ᾽ ἔργον ἢ γυναικὸς ἢ τέκνων.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>ταύτης ὁ μόχθος, ὡς λέγεις, θάπτειν πόσιν. 
</p>
            </sp>
            <sp>
               <speaker>Μενελέως</speaker>
               <p>
                  <lb/>ἐν εὐσεβεῖ γοῦν νόμιμα μὴ κλέπτειν νεκρῶν.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>ἴτω: πρὸς ἡμῶν ἄλοχον εὐσεβῆ τρέφειν.
<lb/>ἐλθὼν δ᾽ ἐς οἴκους ἐξελοῦ κόσμον νεκρῷ:
<lb rend="displayNum" n="1280"/>καὶ σὲ οὐ κεναῖσι χερσὶ γῆς ἀποστελῶ,
<lb/>δράσαντα τῇδε πρὸς χάριν: φήμας δ᾽ ἐμοὶ
<lb/>ἐσθλὰς ἐνεγκὼν ἀντὶ τῆς ἀχλαινίας
<lb/>ἐσθῆτα λήψῃ σῖτά θ᾽, ὥστε σ᾽ ἐς πάτραν
<lb/>ἐλθεῖν, ἐπεὶ νῦν γ᾽ ἀθλίως ἔχονθ᾽ ὁρῶ.
<lb rend="displayNum" n="1285"/>σὺ δ᾽, ὦ τάλαινα, μὴ ᾽πὶ τοῖς ἀνηνύτοις
<lb/>τρύχουσα σαυτήν — Μενέλεως δ᾽ ἔχει πότμον,
<lb/>κοὐκ ἂν δύναιτο ζῆν ὁ κατθανὼν πόσις.
</p>
            </sp>
            <sp>
               <speaker>Μενελέως</speaker>
               <p>
                  <lb/>σὸν ἔργον, ὦ νεᾶνι: τὸν παρόντα μὲν
<lb/>στέργειν πόσιν χρή, τὸν δὲ μηκέτ᾽ ὄντ᾽ ἐᾶν:
<lb rend="displayNum" n="1290"/>ἄριστα γάρ σοι ταῦτα πρὸς τὸ τυγχάνον.
<lb/>ἢν δ᾽ Ἑλλάδ᾽ ἔλθω καὶ τύχω σωτηρίας,
<lb rend="displayNum" n="1293"/>παύσω ψόγου σε τοῦ πρίν, ἢν γυνὴ γένῃ
<lb rend="displayNum" n="1292"/>οἵαν γενέσθαι χρή σε σῷ ξυνευνέτῃ.
</p>
            </sp>
            <sp>
               <speaker>Ἑλένη</speaker>
               <p>
                  <lb rend="displayNum" n="1294"/>ἔσται τάδ᾽: οὐδὲ μέμψεται πόσις ποτὲ
<lb rend="displayNum" n="1295"/>ἡμῖν: σὺ δ᾽ αὐτὸς ἐγγὺς ὢν εἴσῃ τάδε.
<lb/>ἀλλ᾽, ὦ τάλας, εἴσελθε καὶ λουτρῶν τύχε
<lb/>ἐσθῆτά τ᾽ ἐξάλλαξον. οὐκ ἐς ἀμβολὰς
<lb/>εὐεργετήσω σ᾽: εὐμενέστερον γὰρ ἂν
<lb/>τῷ φιλτάτῳ μοι Μενέλεῳ τὰ πρόσφορα
<lb rend="displayNum" n="1300"/>δρῴης ἄν, ἡμῶν τυγχάνων οἵων σε χρή.
<milestone n="1301" unit="card"/>
               </p>
            </sp>
         </div>
         <div type="choral" org="uniform" sample="complete" part="N">
            <div type="strophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>Ὀρεία ποτὲ δρομάδι κώ-
<lb/>λῳ μάτηρ θεῶν ἐσύθη ἀν᾽
<lb/>ὑλάεντα νάπη 
<lb/>ποτάμιόν τε χεῦμ᾽ ὑδάτων
<lb rend="displayNum" n="1305"/>βαρύβρομόν τε κῦμ᾽ ἅλιον
<lb/>πόθῳ τᾶς ἀποιχομένας
<lb/>ἀρρήτου κούρας.
<lb/>κρόταλα δὲ βρόμια διαπρύσιον
<lb/>ἱέντα κέλαδον ἀνεβόα,
<lb rend="displayNum" n="1310"/>θηρῶν ὅτε ζυγίους
<lb/>ζευξάσᾳ θεᾷ σατίνας
<lb/>τὰν ἁρπασθεῖσαν κυκλίων
<lb/>χορῶν ἔξω παρθενίων
<lb/>μετὰ κούραν, ἀελλόποδες,
<lb rend="displayNum" n="1315"/>ἃ μὲν τόξοις Ἄρτεμις, ἃ δ᾽
<lb/>ἔγχει Γοργῶπις πάνοπλος,
<lb/>
                     <add>συνείποντο. Ζεὺς δ᾽ ἑδράνων</add>
                     <lb/>αὐγάζων ἐξ οὐρανίων
<lb rend="displayNum" n="1318b"/>ἄλλαν μοῖραν ἔκραινε.
<milestone n="1319" unit="card"/>
                  </p>
               </sp>
            </div>
            <div type="antistrophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>δρομαῖον δ᾽ ὅτε πολυπλάνη-
<lb rend="displayNum" n="1320"/>τον μάτηρ ἔπαυσε πόνον,
<lb/>μαστεύουσα † πόνους †
<lb/>θυγατρὸς ἁρπαγὰς δολίους,
<lb/>χιονοθρέμμονάς γ᾽ ἐπέρασ᾽
<lb/>Ἰδαιᾶν Νυμφᾶν σκοπιάς:
<lb rend="displayNum" n="1325"/>ῥίπτει δ᾽ ἐν πένθει
<lb/>πέτρινα κατὰ δρία πολυνιφέα: 
<lb/>βροτοῖσι δ᾽ ἄχλοα πεδία γᾶς
<lb/>οὐ καρπίζουσ᾽ ἀρότοις
<lb/>λαῶν <del status="unremarkable">δὲ</del> φθείρει γενεάν:
<lb rend="displayNum" n="1330"/>ποίμναις δ᾽ οὐχ ἵει θαλερὰς
<lb/>βοσκὰς εὐφύλλων ἑλίκων,
<lb/>πόλεων δ᾽ ἀπέλειπε βίος:
<lb/>οὐδ᾽ ἦσαν θεῶν θυσίαι,
<lb/>βωμοῖς δ᾽ ἄφλεκτοι πέλανοι:
<lb rend="displayNum" n="1335"/>πηγὰς δ᾽ ἀμπαύει δροσερὰς
<lb/>λευκῶν ἐκβάλλειν ὑδάτων
<lb/>πένθει παιδὸς ἀλάστωρ.
<milestone n="1338" unit="card"/>
                  </p>
               </sp>
            </div>
            <div type="strophe" n="2" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ἐπεὶ δ᾽ ἔπαυσ᾽ εἰλαπίνας
<lb/>θεοῖς βροτείῳ τε γένει,
<lb/>Ζεὺς μειλίσσων στυγίους
<lb rend="displayNum" n="1340"/>ματρὸς ὀργὰς ἐνέπει:
<lb/>βᾶτε, σεμναὶ Χάριτες,
<lb/>ἴτε, τᾷ περὶ παρθένῳ
<lb/>Δηοῖ θυμωσαμένᾳ
<lb/>λύπαν ἐξαλλάξατ᾽ ἀλαλᾷ,
<lb rend="displayNum" n="1345"/>Μοῦσαί θ᾽ ὕμνοισι χορῶν.
<lb/>χαλκοῦ δ᾽ αὐδὰν χθονίαν
<lb/>τύπανά τ᾽ ἔλαβε βυρσοτενῆ
<lb/>καλλίστα τότε πρῶτα μακά
<lb/>ρων Κύπρις: γέλασέν τε θεὰ 
<lb rend="displayNum" n="1350"/>δέξατό τ᾽ ἐς χέρας
<lb/>βαρύβρομον αὐλὸν
<lb/>τερφθεῖσ᾽ ἀλαλαγμῷ.
<milestone n="1353" unit="card"/>
                  </p>
               </sp>
            </div>
            <div type="antistrophe" n="2" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>ὧν οὐ θέμις <add>σ᾽</add> οὔθ᾽ ὁσία
<lb/>᾽π᾽ύρωσας ἐν <add>θεῶν</add> θαλάμοις,
<lb rend="displayNum" n="1355"/>μῆνιν δ᾽ ἔσχες μεγάλας
<lb/>ματρός, ὦ παῖ, θυσίας
<lb/>οὐ σεβίζουσα θεᾶς.
<lb/>μέγα τοι δύναται νεβρῶν
<lb/>παμποίκιλοι στολίδες
<lb rend="displayNum" n="1360"/>κισσοῦ τε στεφθεῖσα χλόα
<lb/>νάρθηκας εἰς ἱερούς,
<lb/>ῥόμβου θ᾽ εἱλισσομένα
<lb/>κύκλιος ἔνοσις αἰθερία,
<lb/>βακχεύουσά τ᾽ ἔθειρα Βρομί
<lb rend="displayNum" n="1365"/>ῳ καὶ παννυχίδες θεᾶς.
<lb/>† εὖ δέ νιν ἄμασιν
<lb/>ὑπέρβαλε σελάνα †
<lb/>μορφᾷ μόνον ηὔχεις.
<milestone n="1369" unit="card"/>
                  </p>
               </sp>
            </div>
         </div>
         <div type="episode" org="uniform" sample="complete" part="N">
            <sp>
               <speaker>Ἑλένη</speaker>
               <p>
                  <lb/>τὰ μὲν κατ᾽ οἴκους εὐτυχοῦμεν, ὦ φίλαι:
<lb rend="displayNum" n="1370"/>ἡ γὰρ συνεκκλέπτουσα Πρωτέως κόρη
<lb/>πόσιν παρόντα τὸν ἐμὸν ἱστορουμένη
<lb/>οὐκ εἶπ᾽ ἀδελφῷ: κατθανόντα δ᾽ ἐν χθονὶ
<lb/>οὔ φησιν αὐγὰς εἰσορᾶν ἐμὴν χάριν.
<lb/>
                  <add>
                     <gap/>
                  </add>
                  <lb/>κάλλιστα δῆτ᾽ ἀνήρπασ᾽ ἐν τύχῃ πόσις: 
<lb rend="displayNum" n="1375"/>ἃ γὰρ καθήσειν ὅπλ᾽ ἔμελλεν εἰς ἅλα,
<lb/>ταῦτ᾽ ἐμβαλὼν πόρπακι γενναίαν χέρα
<lb/>αὐτὸς κομίζει δόρυ τε δεξιᾷ λαβών,
<lb/>ὡς τῷ θανόντι χάριτα δὴ συνεκπονῶν.
<lb/>προύργου δ᾽ ἐς ἀλκὴν σῶμ᾽ ὅπλοις ἠσκήσατο,
<lb rend="displayNum" n="1380"/>ὡς βαρβάρων τρόπαια μυρίων χερὶ
<lb/>θήσων, ὅταν κωπῆρες ἐσβῶμεν σκάφος,
<lb/>πέπλους δ᾽ ἀμείψασ᾽ ἀντὶ ναυφθόρου στολῆς
<lb/>ἐγώ νιν ἐξήσκησα, καὶ λουτροῖς χρόα
<lb/>ἔδωκα, χρόνια νίπτρα ποταμίας δρόσου.
<lb rend="displayNum" n="1385"/>ἀλλ᾽, ἐκπερᾷ γὰρ δωμάτων ὁ τοὺς ἐμοὺς
<lb/>γάμους ἑτοίμους ἐν χεροῖν ἔχειν δοκῶν,
<lb/>σιγητέον μοι: καὶ σὲ προσποιούμεθα
<lb/>εὔνουν κρατεῖν τε στόματος, ἢν δυνώμεθα
<lb/>σωθέντες αὐτοὶ καὶ σὲ συνσῶσαί ποτε.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb rend="displayNum" n="1390"/>χωρεῖτ᾽ ἐφεξῆς, ὡς ἔταξεν ὁ ξένος,
<lb/>δμῶες, φέροντες ἐνάλια κτερίσματα.
<lb/>Ἑλένη, σὺ δ᾽, ἤν σοι μὴ κακῶς δόξω λέγειν,
<lb/>πείθου, μέν᾽ αὐτοῦ: ταὐτὰ γὰρ παροῦσά τε
<lb/>πράξεις τὸν ἄνδρα τὸν σὸν ἤν τε μὴ παρῇς.
<lb rend="displayNum" n="1395"/>δέδοικα γάρ σε μή τις ἐμπεσὼν πόθος
<lb/>πείσῃ μεθεῖναι σῶμ᾽ ἐς οἶδμα πόντιον
<lb/>τοῦ πρόσθεν ἀνδρὸς χάρισιν ἐκπεπληγμένην:
<lb/>ἄγαν γὰρ αὐτὸν οὐ παρόνθ᾽ ὅμως στένεις.
</p>
            </sp>
            <sp>
               <speaker>Ἑλένη</speaker>
               <p>
                  <lb/>ὦ καινὸς ἡμῖν πόσις, ἀναγκαίως ἔχει
<lb rend="displayNum" n="1400"/>τὰ πρῶτα λέκτρα νυμφικάς θ᾽ ὁμιλίας
<lb/>τιμᾶν: ἐγὼ δὲ διὰ τὸ μὲν στέργειν πόσιν 
<lb/>καὶ ξυνθάνοιμ᾽ ἄν: ἀλλὰ τίς κείνῳ χάρις
<lb/>ξὺν κατθανόντι κατθανεῖν; ἔα δέ με
<lb/>αὐτὴν μολοῦσαν ἐντάφια δοῦναι νεκρῷ.
<lb rend="displayNum" n="1405"/>θεοὶ δὲ σοί τε δοῖεν οἷ᾽ ἐγὼ θέλω,
<lb/>καὶ τῷ ξένῳ τῷδ᾽, ὅτι συνεκπονεῖ τάδε.
<lb/>ἕξεις δέ μ᾽ οἵαν χρή σ᾽ ἔχειν ἐν δώμασι
<lb/>γυναῖκ᾽, ἐπειδὴ Μενέλεων εὐεργετεῖς
<lb/>κἄμ᾽: ἔρχεται γὰρ δή τιν᾽ ἐς τύχην τάδε.
<lb rend="displayNum" n="1410"/>ὅστις δὲ δώσει ναῦν ἐν ᾗ τάδ᾽ ἄξομεν,
<lb/>πρόσταξον, ὡς ἂν τὴν χάριν πλήρη λάβω.
<milestone n="1412" unit="card"/>
               </p>
            </sp>
            <sp>
               <speaker>Θεοκλύμενος</speaker>
               <p>
                  <lb/>χώρει σὺ καὶ ναῦν τοῖσδε πεντηκόντορον
<lb/>Σιδωνίαν δὸς κἀρετμῶν ἐπιστάτας.
</p>
            </sp>
            <sp>
               <speaker>Ἑλένη</speaker>
               <p>
                  <lb/>οὔκουν ὅδ᾽ ἄρξει ναὸς ὃς κοσμεῖ τάφον;
</p>
            </sp>
            <sp>
               <speaker>Θεοκλύμενος</speaker>
               <p>
                  <lb rend="displayNum" n="1415"/>μάλιστ᾽: ἀκούειν τοῦδε χρὴ ναύτας ἐμούς.
</p>
            </sp>
            <sp>
               <speaker>Ἑλένη</speaker>
               <p>
                  <lb/>αὖθις κέλευσον, ἵνα σαφῶς μάθωσί σου.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>αὖθις κελεύω καὶ τρίτον γ᾽, εἴ σοι φίλον.
</p>
            </sp>
            <sp>
               <speaker>Ἑλένη</speaker>
               <p>
                  <lb/>ὄναιο: κἀγὼ τῶν ἐμῶν βουλευμάτων.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>μή νυν ἄγαν σὸν δάκρυσιν ἐκτήξῃς χρόα.
</p>
            </sp>
            <sp>
               <speaker>Ἑλένη</speaker>
               <p>
                  <lb rend="displayNum" n="1420"/>ἥδ᾽ ἡμέρα σοι τὴν ἐμὴν δείξει χάριν.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>τὰ τῶν θανόντων οὐδέν, ἀλλ᾽ ἄλλως πόνος.
</p>
            </sp>
            <sp>
               <speaker>Ἑλένη</speaker>
               <p>
                  <lb/>ἔστιν τι κἀκεῖ κἀνθάδ᾽ ὧν ἐγὼ λέγω.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>οὐδὲν κακίω Μενέλεώ μ᾽ ἕξεις πόσιν.
</p>
            </sp>
            <sp>
               <speaker>Ἑλένη</speaker>
               <p>
                  <lb/>οὐδὲν σὺ μεμπτός: τῆς τύχης με δεῖ μόνον.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb rend="displayNum" n="1425"/>ἐν σοὶ τόδ᾽, ἢν σὴν εἰς ἔμ᾽ εὔνοιαν διδῷς.
</p>
            </sp>
            <sp>
               <speaker>Ἑλένη</speaker>
               <p>
                  <lb/>οὐ νῦν διδαξόμεσθα τοὺς φίλους φιλεῖν.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>βούλῃ ξυνεργῶν αὐτὸς ἐκπέμψω στόλον;
</p>
            </sp>
            <sp>
               <speaker>Ἑλένη</speaker>
               <p>
                  <lb/>ἥκιστα: μὴ δούλευε σοῖς δούλοις, ἄναξ. 
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>ἀλλ᾽ εἶα: τοὺς μὲν Πελοπιδῶν ἐῶ νόμους:
<lb rend="displayNum" n="1430"/>καθαρὰ γὰρ ἡμῖν δώματ᾽: οὐ γὰρ ἐνθάδε
<lb/>ψυχὴν ἀφῆκε Μενέλεως: ἴτω δέ τις
<lb/>φράσων ὑπάρχοις τοῖς ἐμοῖς φέρειν γάμων
<lb/>ἀγάλματ᾽ οἴκους εἰς ἐμούς: πᾶσαν δὲ χρὴ
<lb/>γαῖαν βοᾶσθαι μακαρίαις ὑμνῳδίαις
<lb rend="displayNum" n="1435"/>ὑμέναιον Ἑλένης κἀμόν, ὡς ζηλωτὸς ᾖ.
<lb/>σὺ δ᾽, ὦ ξέν᾽, ἐλθών, πελαγίους ἐς ἀγκάλας
<lb/>τῷ τῆσδε πρίν ποτ᾽ ὄντι δοὺς πόσει τάδε,
<lb/>πάλιν πρὸς οἴκους σπεῦδ᾽ ἐμὴν δάμαρτ᾽ ἔχων,
<lb/>ὡς τοὺς γάμους τοὺς τῆσδε συνδαίσας ἐμοὶ
<lb rend="displayNum" n="1440"/>στέλλῃ πρὸς οἴκους ἢ μένων εὐδαιμονῇς.
</p>
            </sp>
            <sp>
               <speaker>Μενελέως</speaker>
               <p>
                  <lb/>ὦ Ζεῦ, πατήρ τε καὶ σοφὸς κλῄζῃ θεός,
<lb/>βλέψον πρὸς ἡμᾶς καὶ μετάστησον κακῶν.
<lb/>ἕλκουσι δ᾽ ἡμῖν πρὸς λέπας τὰς συμφορὰς
<lb/>σπουδῇ σύναψαι: κἂν ἄκρᾳ θίγῃς χερί,
<lb rend="displayNum" n="1445"/>ἥξομεν ἵν᾽ ἐλθεῖν βουλόμεσθα τῆς τύχης.
<lb/>ἅλις δὲ μόχθων οὓς ἐμοχθοῦμεν πάρος.
<lb/>κέκλησθέ μοι, θεοί, πολλά χρήσθ᾽ ἐμοῦ κλύειν
<lb/>καὶ λύπρ᾽: ὀφείλω δ᾽ οὐκ ἀεὶ πράσσειν κακῶς,
<lb/>ὀρθῷ δὲ βῆναι ποδί: μίαν δέ μοι χάριν
<lb rend="displayNum" n="1450"/>δόντες τὸ λοιπὸν εὐτυχῆ με θήσετε.
<milestone n="1451" unit="card"/>
               </p>
            </sp>
         </div>
         <div type="choral" org="uniform" sample="complete" part="N">
            <div type="strophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>Φοίνισσα Σιδωνιὰς ὦ
<lb/>ταχεῖα κώπα, ῥοθίοισι μάτηρ
<lb/>εἰρεσίας φίλα,
<lb/>χοραγὲ τῶν καλλιχόρων
<lb rend="displayNum" n="1455"/>δελφίνων, ὅταν αὔραις
<lb/>πέλαγος ἀνήνεμον ᾖ, 
<lb/>γλαυκὰ δὲ Πόντου θυγάτηρ
<lb/>Γαλάνεια τάδ᾽ εἴπῃ:
<lb/>κατὰ μὲν ἱστία πετάσατ᾽ αὔ-
<lb rend="displayNum" n="1460"/>ραις λιπόντες εἰναλίαις,
<lb/>λάβετε δ᾽ εἰλατίνας πλάτας,
<lb/>ὦ ναῦται, ναῦται,
<lb/>πέμποντες εὐλιμένους
<lb/>Περσείων οἴκων Ἑλέναν ἐπ᾽ ἀκτάς.
<milestone n="1465" unit="card"/>
                  </p>
               </sp>
            </div>
            <div type="antistrophe" n="1" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="1465"/>ἦ που κόρας ἂν ποταμοῦ
<lb/>παρ᾽ οἶδμα Λευκιππίδας ἢ πρὸ ναοῦ
<lb/>Παλλάδος ἂν λάβοις
<lb/>χρόνῳ ξυνελθοῦσα χοροῖς
<lb/>ἢ κώμοις Ὑακίνθου
<lb rend="displayNum" n="1470"/>νύχιον ἐς εὐφροσύναν,
<lb/>ὃν ἐξαμιλλησάμενος
<lb/>τροχῷ τέρμονα δίσκου
<lb/>ἔκανε Φοῖβος, τᾷ Λακαί-
<lb/>νᾳ γᾷ βούθυτον ἁμέραν:
<lb rend="displayNum" n="1475"/>ὁ Διὸς δ᾽ εἶπε σέβειν γόνος:
<lb/>μόσχον θ᾽, ἃν οἴκοις
<lb rend="displayNum" n="1476b"/>
                     <add>ἔλειπες, Ἑρμιόναν,</add>
                     <lb/>ἇς οὔπω πεῦκαι πρὸ γάμων ἔλαμψαν.
<milestone n="1478" unit="card"/>
                  </p>
               </sp>
            </div>
            <div type="strophe" n="2" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>δι᾽ ἀέρος εἴθε ποτανοὶ
<lb/>γενοίμεσθ᾽ ᾇ Λιβύας 
<lb rend="displayNum" n="1480"/>οἰωνοὶ στοχάδες
<lb/>ὄμβρον λιποῦσαι χειμέριον
<lb/>νίσονται πρεσβυτάτᾳ
<lb/>σύριγγι πειθόμεναι
<lb rend="displayNum" n="1485"/>ποιμένος, ὃς ἄβροχα πεδία καρποφόρα τε γᾶς
<lb/>ἐπιπετόμενος ἰαχεῖ.
<lb/>ὦ πταναὶ δολιχαύχενες,
<lb/>σύννομοι νεφέων δρόμου,
<lb/>βᾶτε Πλειάδας ὑπὸ μέσας
<lb rend="displayNum" n="1490"/>ὠρίωνά τ᾽ ἐννύχιον:
<lb/>καρύξατ᾽ ἀγγελίαν,
<lb/>Εὐρώταν ἐφεζόμεναι,
<lb/>Μενέλεως ὅτι Δαρδάνου
<lb/>πόλιν ἑλὼν δόμον ἥξει.
<milestone n="1495" unit="card"/>
                  </p>
               </sp>
            </div>
            <div type="antistrophe" n="2" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb rend="displayNum" n="1495"/>μόλοιτέ ποθ᾽ ἵππιον οἶμον
<lb/>δι᾽ αἰθέρος ἱέμενοι
<lb/>παῖδες Τυνδαρίδαι,
<lb/>λαμπρῶν ἄστρων ὑπ᾽ ἀέλλαισιν:
<lb/>οἳ ναίετ᾽ οὐράνιοι,
<lb rend="displayNum" n="1500"/>σωτῆρες τᾶς Ἑλένας,
<lb/>γλαυκὸν ἔπιτ᾽ οἶδμα κυανόχροά τε κυμάτων
<lb/>ῥόθια πολιὰ θαλάσσας,
<lb/>ναύταις εὐαεῖς ἀνέμων 
<lb rend="displayNum" n="1505"/>πέμποντες Διόθεν πνοάς:
<lb/>δύσκλειαν δ᾽ ἀπὸ συγγόνου
<lb/>βάλετε βαρβάρων λεχέων,
<lb/>ἃν Ἰδαίων ἐρίδων
<lb/>ποιναθεῖσ᾽ ἐκτήσατο, γᾶν
<lb rend="displayNum" n="1510"/>οὐκ ἐλθοῦσά <add>ποτ᾽</add> Ἰλίου
<lb/>Φοιβείους ἐπὶ πύργους.
<milestone n="1512" unit="card"/>
                  </p>
               </sp>
            </div>
         </div>
         <div type="episode" org="uniform" sample="complete" part="N">
            <sp>
               <speaker>Ἄγγελος</speaker>
               <p>
                  <lb/>† ἄναξ, τὰ κάκιστ᾽ ἐν δόμοις εὑρήκαμεν: †
<lb/>ὡς καίν᾽ ἀκούσῃ πήματ᾽ ἐξ ἐμοῦ τάχα.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>τί δ᾽ ἔστιν;</p>
            </sp>
            <sp>
               <speaker>Ἄγγελος</speaker>
               <p>
                  <lb/>ἄλλης ἐκπόνει μνηστεύματα
<lb rend="displayNum" n="1515"/>γυναικός: Ἑλένη γὰρ βέβηκ᾽ ἔξω χθονός.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>πτεροῖσιν ἀρθεῖσ᾽ ἢ πεδοστιβεῖ ποδί;
</p>
            </sp>
            <sp>
               <speaker>Ἄγγελος</speaker>
               <p>
                  <lb/>Μενέλαος αὐτὴν ἐκπεπόρθμευται χθονός,
<lb/>ὃς αὐτὸς αὑτὸν ἦλθεν ἀγγέλλων θανεῖν.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>ὦ δεινὰ λέξας: τίς δέ νιν ναυκληρία
<lb rend="displayNum" n="1520"/>ἐκ τῆσδ᾽ ἀπῆρε χθονός; ἄπιστα γὰρ λέγεις.
</p>
            </sp>
            <sp>
               <speaker>Ἄγγελος</speaker>
               <p>
                  <lb/>ἥν γε ξένῳ δίδως σύ: τούς τε σοὺς ἔχων
<lb/>ναύτας βέβηκεν, ὡς ἂν ἐν βραχεῖ μάθῃς.
</p>
            </sp>
            <sp>
               <speaker>Θεοκλύμενος</speaker>
               <p>
                  <lb/>πῶς; εἰδέναι πρόθυμος: οὐ γὰρ ἐλπίδων
<lb/>ἔσω βέβηκα μίαν ὑπερδραμεῖν χέρα
<lb rend="displayNum" n="1525"/>τοσούσδε ναύτας, ὧν ἀπεστάλης μέτα.
</p>
            </sp>
            <sp n="*)/aggelos">
               <speaker>Ἄγγελος</speaker>
               <p>
                  <lb/>ἐπεὶ λιποῦσα τούσδε βασιλείους δόμους
<lb/>ἡ τοῦ Διὸς παῖς πρὸς θάλασσαν ἐστάλη
<lb/>σοφώταθ᾽ ἁβρὸν πόδα τιθεῖσ᾽ ἀνέστενε
<lb/>πόσιν πέλας παρόντα κοὐ τεθνηκότα. 
<lb rend="displayNum" n="1530"/>ὡς δ᾽ ἤλθομεν σῶν περίβολον νεωρίων,
<lb/>Σιδωνίαν ναῦν πρωτόπλουν καθείλκομεν
<lb/>ζυγῶν τε πεντήκοντα κἀρετμῶν μέτρα
<lb/>ἔχουσαν. ἔργου δ᾽ ἔργον ἐξημείβετο:
<lb/>ὃ μὲν γὰρ ἱστόν, ὃ δὲ πλάτην καθίσατο
<lb rend="displayNum" n="1535"/>†ταρσόν τε χειρί, λευκά θ᾽ ἱστί᾽ εἰς ἓν ἦν†
<lb/>πηδάλιά τε ζεύγλαισι παρακαθίετο.
<lb/>κἀν τῷδε μόχθῳ, τοῦτ᾽ ἄρα σκοπούμενοι,
<lb/>Ἕλληνες ἄνδρες Μενέλεῳ ξυνέμποροι
<lb/>προσῆλθον ἀκταῖς ναυφθόροις ἠσθημένοι
<lb rend="displayNum" n="1540"/>πέπλοισιν, εὐειδεῖς μέν, αὐχμηροὶ δ᾽ ὁρᾶν.
<lb/>ἰδὼν δέ νιν παρόντας Ἀτρέως γόνος
<lb/>προσεῖπε δόλιον οἶκτον ἐς μέσον φέρων:
<lb/>ὦ τλήμονες, πῶς ἐκ τίνος νεώς ποτε
<lb/>Ἀχαιίδος θραύσαντες ἥκετε σκάφος;
<lb rend="displayNum" n="1545"/>ἆρ᾽ Ἀτρέως παῖδ᾽ ὀλόμενον συνθάπτετε,
<lb/>ὃν Τυνδαρὶς παῖς ἥδ᾽ ἀπόντα κενοταφεῖ;
<lb/>οἳ δ᾽ ἐκβαλόντες δάκρυα ποιητῷ τρόπῳ,
<lb/>ἐς ναῦν ἐχώρουν Μενέλεῳ ποντίσματα
<lb/>φέροντες. ἡμῖν δ᾽ ἦν μὲν ἥδ᾽ ὑποψία
<lb rend="displayNum" n="1550"/>λόγος τ᾽ ἐν ἀλλήλοισι, τῶν ἐπεσβατῶν
<lb/>ὡς πλῆθος εἴη: διεσιωπῶμεν δ᾽ ὅμως
<lb/>τοὺς σοὺς λόγους σῴζοντες: ἄρχειν γὰρ νεὼς
<lb/>ξένον κελεύσας πάντα συνέχεας τάδε.
<milestone n="1554" unit="card"/>
                  <lb/>
                  <milestone unit="para"/>καὶ τἄλλα μὲν δὴ ῥᾳδίως ἔσω νεὼς
<lb rend="displayNum" n="1555"/>ἐθέμεθα κουφίζοντα: ταύρειος δὲ ποὺς
<lb/>οὐκ ἤθελ᾽ ὀρθὸς σανίδα προσβῆναι κάτα, 
<lb/>ἀλλ᾽ ἐξεβρυχᾶτ᾽ ὄμμ᾽ ἀναστρέφων κύκλῳ
<lb/>κυρτῶν τε νῶτα κἀς κέρας παρεμβλέπων
<lb/>μὴ θιγγάνειν ἀπεῖργεν. ὁ δ᾽ Ἑλένης πόσις
<lb rend="displayNum" n="1560"/>ἐκάλεσεν: ὦ πέρσαντες Ἰλίου πόλιν,
<lb/>οὐκ εἶ᾽ ἀναρπάσαντες Ἑλλήνων νόμῳ
<lb/>νεανίαις ὤμοισι ταύρειον δέμας
<lb/>ἐς πρῷραν ἐμβαλεῖτε, †φάσγανόν θ᾽ ἅμα
<lb/>πρόχειρον ὤσει† σφάγια τῷ τεθνηκότι;
<lb rend="displayNum" n="1565"/>οἳ δ᾽ ἐς κέλευσμ᾽ ἐλθόντες ἐξανήρπασαν
<lb/>ταῦρον φέροντές τ᾽ εἰσέθεντο σέλματα.
<lb/>μονάμπυκον δὲ Μενέλεως ψήχων δέρην
<lb/>μέτωπά τ᾽ ἐξέπεισεν ἐσβῆναι δόρυ.
<lb/>
                  <milestone unit="para"/>τέλος δ᾽, ἐπειδὴ ναῦς τὰ πάντ᾽ ἐδέξατο,
<lb rend="displayNum" n="1570"/>πλήσασα κλιμακτῆρας εὐσφύρῳ ποδί
<lb/>Ἑλένη καθέζετ᾽ ἐν μέσοις ἑδωλίοις,
<lb/>ὅ τ᾽ οὐκέτ᾽ ὢν λόγοισι Μενέλεως πέλας:
<lb/>ἄλλοι δὲ τοίχους δεξιοὺς λαιούς τ᾽ ἴσοι
<lb/>ἀνὴρ παρ᾽ ἄνδρ᾽ ἕζονθ᾽, ὑφ᾽ εἵμασι ξίφη
<lb rend="displayNum" n="1575"/>λαθραῖ᾽ ἔχοντες, ῥόθιά τ᾽ ἐξεπίμπλατο
<lb/>βοῆς κελευστοῦ φθέγμαθ᾽ ὡς ἠκούσαμεν.
<milestone n="1577" unit="card"/>
                  <lb/>
                  <milestone unit="para"/>ἐπεὶ δὲ γαίας ἦμεν οὔτ᾽ ἄγαν πρόσω
<lb/>οὔτ᾽ ἐγγύς, οὕτως ἤρετ᾽ οἰάκων φύλαξ:
<lb/>ἔτ᾽, ὦ ξέν᾽, ἐς τὸ πρόσθεν — ἢ καλῶς ἔχει — 
<lb rend="displayNum" n="1580"/>πλεύσωμεν; ἀρχαὶ γὰρ νεὼς μέλουσι σοί.
<lb/>ὃ δ᾽ εἶφ᾽: ἅλις μοι. δεξιᾷ δ᾽ ἑλὼν ξίφος
<lb/>ἐς πρῷραν εἷρπε κἀπὶ ταυρείῳ σφαγῇ 
<lb/>σταθεὶς νεκρῶν μὲν οὐδενὸς μνήμην ἔχων,
<lb/>τέμνων δὲ λαιμὸν ηὔχετ᾽: ὦ ναίων ἅλα
<lb rend="displayNum" n="1585"/>πόντιε Πόσειδον Νηρέως θ᾽ ἁγναὶ κόραι,
<lb/>σώσατέ μ᾽ ἐπ᾽ ἀκτὰς Ναυπλίας δάμαρτά τε
<lb/>ἄσυλον ἐκ γῆς. αἵματος δ᾽ ἀπορροαὶ
<lb/>ἐς οἶδμ᾽ ἐσηκόντιζον οὔριοι ξένῳ.
<lb/>καί τις τόδ᾽ εἶπε: δόλιος ἡ ναυκληρία.
<lb rend="displayNum" n="1590"/>πάλιν πλέωμεν: δεξιὰν κέλευε σύ,
<lb/>σὺ δὲ στρέφ᾽ οἴακ᾽. ἐκ δὲ ταυρείου φόνου
<lb/>Ἀτρέως σταθεὶς παῖς ἀνεβόησε συμμάχους:
<lb/>τί μέλλετ᾽, ὦ γῆς Ἑλλάδος λωτίσματα,
<lb/>σφάζειν φονεύειν βαρβάρους νεώς τ᾽ ἄπο
<lb rend="displayNum" n="1595"/>ῥίπτειν ἐς οἶδμα; ναυβάταις δὲ τοῖσι σοῖς
<lb/>βοᾷ κελευστὴς τὴν ἐναντίαν ὄπα:
<lb/>οὐκ εἶ᾽ ὃ μέν τις λοῖσθον ἀρεῖται δόρυ,
<lb/>ὃ δὲ ζύγ᾽ ἄξας, ὃ δ᾽ ἀφελὼν σκαλμοῦ πλάτην
<lb/>καθαιματώσει κρᾶτα πολεμίων ξένων;
<lb rend="displayNum" n="1600"/>
                  <milestone unit="para"/>ὀρθοὶ δ᾽ ἀνῇξαν πάντες, οἳ μὲν ἐν χεροῖν
<lb/>κορμοὺς ἔχοντες ναυτικούς, οἳ δὲ ξίφη:
<lb/>φόνῳ δὲ ναῦς ἐρρεῖτο. παρακέλευσμα δ᾽ ἦν
<lb/>πρύμνηθεν Ἑλένης: ποῦ τὸ Τρωικὸν κλέος;
<lb/>δείξατε πρὸς ἄνδρας βαρβάρους: σπουδῆς δ᾽ ὕπο
<lb rend="displayNum" n="1605"/>ἔπιπτον, οἳ δ᾽ ὠρθοῦντο, τοὺς δὲ κειμένους
<lb/>νεκροὺς ἂν εἶδες. Μενέλεως δ᾽ ἔχων ὅπλα,
<lb/>ὅποι νοσοῖεν ξύμμαχοι κατασκοπῶν,
<lb/>ταύτῃ προσῆγε χειρὶ δεξιᾷ ξίφος, 
<lb/>ὥστ᾽ ἐκκολυμβᾶν ναός, ἠρήμωσε δὲ
<lb rend="displayNum" n="1610"/>σῶν ναυβατῶν ἐρετμά. ἐπ᾽ οἰάκων δὲ βὰς
<lb/>ἄνακτ᾽ ἐς Ἑλλάδ᾽ εἶπεν εὐθύνειν δόρυ.
<lb/>οἳ δ᾽ ἱστὸν ᾖρον, οὔριαι δ᾽ ἧκον πνοαί.
<lb/>
                  <milestone unit="para"/>βεβᾶσι δ᾽ ἐκ γῆς. διαφυγὼν δ᾽ ἐγὼ φόνον
<lb/>καθῆκ᾽ ἐμαυτὸν εἰς ἅλ᾽ ἄγκυραν πάρα:
<lb rend="displayNum" n="1615"/>ἤδη δὲ κάμνονθ᾽ ὁρμιατόνων μέ τις
<lb/>ἀνείλετ᾽, ἐς δὲ γαῖαν ἐξέβησέ σοι
<lb/>τάδ᾽ ἀγγελοῦντα. σώφρονος δ᾽ ἀπιστίας
<lb/>οὐκ ἔστιν οὐδὲν χρησιμώτερον βροτοῖς.
</p>
            </sp>
            <sp>
               <speaker>Χορός</speaker>
               <p>
                  <lb/>οὐκ ἄν ποτ᾽ ηὔχουν οὔτε σ᾽ οὔθ᾽ ἡμᾶς λαθεῖν
<lb rend="displayNum" n="1620"/>Μενέλαον, ὦναξ, ὡς ἐλάνθανεν παρών.
</p>
            </sp>
            <milestone n="1621" unit="card"/>
            <div type="trochees" org="uniform" sample="complete" part="N">
               <sp>
                  <speaker>Θεοκλύμενος</speaker>
                  <p>
                     <lb/>ὦ γυναικείαις τέχναισιν αἱρεθεὶς ἐγὼ τάλας:
<lb/>ἐκπεφεύγασιν γάμοι με. κεἰ μὲν ἦν ἁλώσιμος
<lb/>ναῦς διώγμασιν, πονήσας εἷλον ἂν τάχα ξένους:
<lb/>νῦν δὲ τὴν προδοῦσαν ἡμᾶς τεισόμεσθα σύγγονον,
<lb rend="displayNum" n="1625"/>ἥτις ἐν δόμοις ὁρῶσα Μενέλεων οὐκ εἶπέ μοι.
<lb/>τοιγὰρ οὔποτ᾽ ἄλλον ἄνδρα ψεύσεται μαντεύμασιν.
</p>
               </sp>
               <sp>
                  <speaker>Θεράπων</speaker>
                  <p>
                     <lb/>οὗτος ὤ, ποῖ σὸν πόδ᾽ αἴρεις, δέσποτ᾽, ἐς ποῖον φόνον;
</p>
               </sp>
               <sp>
                  <speaker>Θεοκλύμενος</speaker>
                  <p>
                     <lb/>οἷπερ ἡ δίκη κελεύει με: ἀλλ᾽ ἀφίστασ᾽ ἐκποδών.
</p>
               </sp>
               <sp>
                  <speaker>Θεράπων</speaker>
                  <p>
                     <lb/>οὐκ ἀφήσομαι πέπλων σῶν: μεγάλα <add>γὰρ</add> σπεύδεις κακά.
</p>
               </sp>
               <sp>
                  <speaker>Θεοκλύμενος</speaker>
                  <p>
                     <lb rend="displayNum" n="1630"/>ἀλλὰ δεσποτῶν κρατήσεις δοῦλος ὤν;
</p>
               </sp>
               <sp>
                  <speaker>Θεράπων</speaker>
                  <p> 
φρονῶ γὰρ εὖ.
</p>
               </sp>
               <sp>
                  <speaker>Θεοκλύμενος</speaker>
                  <p>
                     <lb/>οὐκ ἔμοιγ᾽, εἰ μή μ᾽ ἐάσεις — 
</p>
               </sp>
               <sp>
                  <speaker>Θεράπων</speaker>
                  <p>
οὐ μὲν οὖν σ᾽ ἐάσομεν.
</p>
               </sp>
               <sp>
                  <speaker>Θεοκλύμενος</speaker>
                  <p>
                     <lb/>σύγγονον κτανεῖν κακίστην — 
</p>
               </sp>
               <sp>
                  <speaker>Θεράπων</speaker>
                  <p>
εὐσεβεστάτην μὲν οὖν.
</p>
               </sp>
               <sp>
                  <speaker>Θεοκλύμενος</speaker>
                  <p>
                     <lb/>ἥ με προύδωκεν — 
</p>
               </sp>
               <sp>
                  <speaker>Θεράπων</speaker>
                  <p>
καλήν γε προδοσίαν, δίκαια δρᾶν.
</p>
               </sp>
               <sp>
                  <speaker>Θεοκλύμενος</speaker>
                  <p>
                     <lb/>τἀμὰ λέκτρ᾽ ἄλλῳ διδοῦσα.
</p>
               </sp>
               <sp>
                  <speaker>Θεράπων</speaker>
                  <p>
τοῖς γε κυριωτέροις.
</p>
               </sp>
               <sp>
                  <speaker>Θεοκλύμενος</speaker>
                  <p>
                     <lb rend="displayNum" n="1635"/>κύριος δὲ τῶν ἐμῶν τίς;
</p>
               </sp>
               <sp>
                  <speaker>Θεράπων</speaker>
                  <p>
ὃς ἔλαβεν πατρὸς πάρα.
</p>
               </sp>
               <sp>
                  <speaker>Θεοκλύμενος</speaker>
                  <p>
                     <lb/>ἀλλ᾽ ἔδωκεν ἡ τύχη μοι.
</p>
               </sp>
               <sp>
                  <speaker>Θεράπων</speaker>
                  <p>
τὸ δὲ χρεὼν ἀφείλετο.
</p>
               </sp>
               <sp>
                  <speaker>Θεοκλύμενος</speaker>
                  <p>
                     <lb/>οὐ σὲ τἀμὰ χρὴ δικάζειν.
</p>
               </sp>
               <sp>
                  <speaker>Θεράπων</speaker>
                  <p> 
ἤν γε βελτίω λέγω.
</p>
               </sp>
               <sp>
                  <speaker>Θεοκλύμενος</speaker>
                  <p>
                     <lb/>ἀρχόμεσθ᾽ ἄρ᾽, οὐ κρατοῦμεν.
</p>
               </sp>
               <sp>
                  <speaker>Θεράπων</speaker>
                  <p>
ὅσια δρᾶν, τὰ δ᾽ ἔκδικ᾽ οὔ.
</p>
               </sp>
               <sp>
                  <speaker>Θεοκλύμενος</speaker>
                  <p>
                     <lb/>κατθανεῖν ἐρᾶν ἔοικας.
</p>
               </sp>
               <sp>
                  <speaker>Θεράπων</speaker>
                  <p> 
κτεῖνε: σύγγονον δὲ σὴν
<lb rend="displayNum" n="1640"/>οὐ κτενεῖς ἡμῶν ἑκόντων, ἀλλ᾽ ἔμε: <add>ὡς</add> πρὸ δεσποτῶν
<lb/>τοῖσι γενναίοισι δούλοις εὐκλεέστατον θανεῖν.
<milestone n="1642" unit="card"/>
                  </p>
               </sp>
            </div>
            <div type="dialogue" org="uniform" sample="complete" part="N">
               <sp>
                  <speaker>Διόσκοροι</speaker>
                  <p>
                     <lb/>ἐπίσχες ὀργὰς αἷσιν οὐκ ὀρθῶς φέρῃ,
<lb/>Θεοκλύμενε, γαίας τῆσδ᾽ ἄναξ: δισσοὶ δέ σε
<lb/>Διόσκοροι καλοῦμεν, οὓς Λήδα ποτὲ
<lb rend="displayNum" n="1645"/>ἔτικτεν Ἑλένην θ᾽, ἣ πέφευγε σοὺς δόμους:
<lb/>οὐ γὰρ πεπρωμένοισιν ὀργίζῃ γάμοις,
<lb/>οὐδ᾽ ἡ θεᾶς Νηρῇδος ἔκγονος κόρη
<lb/>ἀδικεῖ σ᾽ ἀδελφὴ Θεονόη, τὰ τῶν θεῶν
<lb/>τιμῶσα πατρός τ᾽ ἐνδίκους ἐπιστολάς.
<lb rend="displayNum" n="1650"/>
                     <milestone unit="para"/>ἐς μὲν γὰρ αἰεὶ τὸν παρόντα νῦν χρόνον
<lb/>κείνην κατοικεῖν σοῖσιν ἐν δόμοις ἐχρῆν: 
<lb/>ἐπεὶ δὲ Τροίας ἐξανεστάθη βάθρα,
<lb/>καὶ τοῖς θεοῖς παρέσχε τοὔνομ᾽, οὐκέτι:
<lb/>ἐν τοῖσι δ᾽ αὑτῆς δεῖ νιν ἐζεῦχθαι γάμοις
<lb rend="displayNum" n="1655"/>ἐλθεῖν τ᾽ ἐς οἴκους καὶ συνοικῆσαι πόσει.
<lb/>ἀλλ᾽ ἴσχε μὲν σῆς συγγόνου μέλαν ξίφος,
<lb/>νόμιζε δ᾽ αὐτὴν σωφρόνως πράσσειν τάδε.
<lb/>πάλαι δ᾽ ἀδελφὴν κἂν πρὶν ἐξεσώσαμεν,
<lb/>ἐπείπερ ἡμᾶς Ζεὺς ἐποίησεν θεούς:
<lb rend="displayNum" n="1660"/>ἀλλ᾽ ἥσσον᾽ ἦμεν τοῦ πεπρωμένου θ᾽ ἅμα
<lb/>καὶ τῶν θεῶν, οἷς ταῦτ᾽ ἔδοξεν ὧδ᾽ ἔχειν.
<lb/>
                     <milestone unit="para"/>σοὶ μὲν τάδ᾽ αὐδῶ, συγγόνῳ δ᾽ ἐμῇ λέγω:
<lb/>πλεῖ ξὺν πόσει σῷ: πνεῦμα δ᾽ ἕξετ᾽ οὔριον:
<lb/>σωτῆρε δ᾽ ἡμεῖς σὼ κασιγνήτω διπλῶ
<lb rend="displayNum" n="1665"/>πόντον παριππεύοντε πέμψομεν πάτραν.
<lb/>ὅταν δὲ κάμψῃς καὶ τελευτήσῃς βίον,
<lb/>θεὸς κεκλήσῃ καὶ Διοσκόρων μέτα
<lb/>σπονδῶν μεθέξεις ξένιά τ᾽ ἀνθρώπων πάρα
<lb/>ἕξεις μεθ᾽ ἡμῶν: Ζεὺς γὰρ ὧδε βούλεται.
<lb rend="displayNum" n="1670"/>οὗ δ᾽ ὥρισέν σοι πρῶτα Μαιάδος τόκος,
<lb/>Σπάρτης ἀπάρας, τὸν κατ᾽ οὐρανὸν δρόμον,
<lb/>κλέψας δέμας σὸν μὴ Πάρις γήμειέ σε,
<lb/> — φρουρὸν παρ᾽ Ἀκτὴν τεταμένην νῆσον λέγω — 
<lb/>Ἑλένη τὸ λοιπὸν ἐν βροτοῖς κεκλήσεται,
<lb rend="displayNum" n="1675"/>ἐπεὶ κλοπαίαν σ᾽ ἐκ δόμων ἐδέξατο. 
<lb/>καὶ τῷ πλανήτῃ Μενέλεῳ θεῶν πάρα
<lb/>μακάρων κατοικεῖν νῆσόν ἐστι μόρσιμον:
<lb/>τοὺς εὐγενεῖς γὰρ οὐ στυγοῦσι δαίμονες,
<lb/>τῶν δ᾽ ἀναριθμήτων μᾶλλόν εἰσιν οἱ πόνοι.
</p>
               </sp>
               <sp>
                  <speaker>Θεοκλύμενος</speaker>
                  <p>
                     <lb rend="displayNum" n="1680"/>ὦ παῖδε Λήδας καὶ Διός, τὰ μὲν πάρος
<lb/>νείκη μεθήσω σφῶν κασιγνήτης πέρι:
<lb/>ἐγὼ δ᾽ ἀδελφὴν οὐκέτ᾽ ἂν κτάνοιμ᾽ ἐμήν.
<lb/>κείνη δ᾽ ἴτω πρὸς οἶκον, εἰ θεοῖς δοκεῖ.
<lb/>ἴστον δ᾽ ἀρίστης σωφρονεστάτης θ᾽ ἅμα
<lb rend="displayNum" n="1685"/>γεγῶτ᾽ ἀδελφῆς ὁμογενοῦς ἀφ᾽ αἵματος.
<lb/>καὶ χαίρεθ᾽ Ἑλένης οὕνεκ᾽ εὐγενεστάτης
<lb/>γνώμης, ὃ πολλαῖς ἐν γυναιξὶν οὐκ ἔνι.
<milestone n="1688" unit="card"/>
                  </p>
               </sp>
            </div>
            <div type="anapests" org="uniform" sample="complete" part="N">
               <sp>
                  <speaker>Χορός</speaker>
                  <p>
                     <lb/>πολλαὶ μορφαὶ τῶν δαιμονίων,
<lb/>πολλὰ δ᾽ ἀέλπτως κραίνουσι θεοί:
<lb rend="displayNum" n="1690"/>καὶ τὰ δοκηθέντ᾽ οὐκ ἐτελέσθη,
<lb/>τῶν δ᾽ ἀδοκήτων πόρον ηὗρε θεός.
<lb/>τοιόνδ᾽ ἀπέβη τόδε πρᾶγμα.
</p>
               </sp>
            </div>
         </div>
      </body>
   </text>
</TEI>