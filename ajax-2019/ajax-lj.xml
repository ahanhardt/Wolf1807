
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader xml:lang="eng">
        <fileDesc>
            <titleStmt>
                <title type="work" n="Aj">Ajax</title>
                <title type="sub">Machine readable text</title>
                <author n="Soph.">Sophocles</author>
                <editor role="editor" n="Lloyd-Jones">Hugh Lloyd-Jones</editor>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <persName>Gregory Crane</persName>
                    <resp>Editor-in-Chief, Perseus Digital Library</resp>
                </respStmt>
                 <respStmt>
                    <resp>Prepared by</resp>
                    <name>Gregory Crane</name>
                </respStmt>
                <funder>GRC as volunteer.</funder>
            </titleStmt>
            <extent>About 90Kb</extent>
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc>
                <biblStruct>
                    <monogr>
                        <author>Sophocles</author>
                        <title xml:lang="lat">Sophocles Loeb: DOI: 10.4159/DLCL.sophocles-ajax.1994.</title>
                        <editor role="editor">Hugh Lloyd-Jones</editor>
                        <imprint>
                            <pubPlace>Oxford</pubPlace>
                            <publisher>Clarendon Press</publisher>
                            <date>1994</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <refsDecl n="CTS">
                <cRefPattern n="line" matchPattern="(.+)" replacementPattern="#xpath(/tei:TEI/tei:text/tei:body/tei:div/tei:sp/tei:l[@n='$1'])">
                    <p>This pointer pattern extracts line</p>
                </cRefPattern>

            </refsDecl>

            <!-- <refsDecl n="CTS">

                <cRefPattern n="card" matchPattern="(\w+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
                <p>This pointer pattern extracts cards</p>
                </cRefPattern>

                </refsDecl>-->
        </encodingDesc>
        <profileDesc>
            <langUsage>
                <language ident="grc">Greek</language>
                <language ident="lat">Latin</language>
            </langUsage>
        </profileDesc>
        <revisionDesc>

            <change when="2017-12-30" who="GRC">Created the initial rough version.</change>

        </revisionDesc>
    </teiHeader>
    <text xml:lang="grc">
        <body n="Aj.">


            <pb n="30"/>



<sp><speaker>ΑΘΗΝΑ</speaker>
<l n="1">Ἀεὶ μέν, ὦ παῖ Λαρτίου, δέδορκά σε</l>
<l n="2">πεῖράν τινʼ ἐχθρῶν ἁρπάσαι θηρώμενον·</l>
<l n="3">καὶ νῦν ἐπὶ σκηναῖς σε ναυτικαῖς ὁρῶ</l>
<l n="4">Αἴαντος, ἔνθα τάξιν ἐσχάτην ἔχει,</l>
<l n="5">πάλαι κυνηγετοῦντα καὶ μετρούμενον</l>
<l n="6">ἴχνη τὰ κείνου νεοχάραχθʼ, ὅπως ἴδῃς</l>
<l n="7">εἴτʼ ἔνδον εἴτʼ οὐκ ἔνδον. εὖ δέ σʼ ἐκφέρει</l>
<l n="8">κυνὸς Λακαίνης ὥς τις εὔρινος βάσις.</l>
<l n="9">ἔνδον γὰρ ἁνὴρ ἄρτι τυγχάνει, κάρα</l>
<l n="10">στάζων ἱδρῶτι καὶ χέρας ξιφοκτόνους.</l>
<l n="11">καί σʼ οὐδὲν εἴσω τῆσδε παπταίνειν πύλης</l>
<l n="12">ἔτʼ ἔργον ἐστίν, ἐννέπειν δʼ ὅτου χάριν</l>
<l n="13">σπουδὴν ἔθου τήνδʼ, ὡς παρʼ εἰδυίας μάθῃς.</l>
</sp>

<sp><speaker>ΟΔΥΣΣΕΥΣ</speaker>
<l n="14">ὦ φθέγμʼ Ἀθάνας, φιλτάτης ἐμοὶ θεῶν,</l>
<l n="15">ὡς εὐμαθές σου, κἂν ἄποπτος ᾖς ὅμως,</l>
<l n="16">φώνημʼ ἀκούω καὶ ξυναρπάζω φρενὶ</l>
<l n="17">χαλκοστόμου κώδωνος ὡς Τυρσηνικῆς.</l>
<l n="18">καὶ νῦν ἐπέγνως εὖ μʼ ἐπʼ ἀνδρὶ δυσμενεῖ</l>
<l n="19">βάσιν κυκλοῦντʼ, Αἴαντι τῷ σακεσφόρῳ.</l>
<l n="20">κεῖνον γάρ, οὐδένʼ ἄλλον, ἰχνεύω πάλαι.</l>

<pb n="32"/>

<l n="21">νυκτὸς γὰρ ἡμᾶς τῆσδε πρᾶγος ἄσκοπον</l>
<l n="22">ἔχει περάνας, εἴπερ εἴργασται τάδε·</l>
<l n="23">ἴσμεν γὰρ οὐδὲν τρανές, ἀλλʼ ἀλώμεθα·</l>
<l n="24">κἀγὼ ʼθελοντὴς τῷδʼ ὑπεζύγην πόνῳ.</l>
<l n="25">ἐφθαρμένας γὰρ ἀρτίως εὑρίσκομεν</l>
<l n="26">λείας ἁπάσας καὶ κατηναρισμένας</l>
<l n="27">ἐκ χειρὸς αὐτοῖς ποιμνίων ἐπιστάταις.</l>
<l n="28">τήνδʼ οὖν ἐκείνῳ πᾶς τις αἰτίαν τρέπει.</l>
<l n="29">καί μοί τις ὀπτὴρ αὐτὸν εἰσιδὼν μόνον</l>
<l n="30">πηδῶντα πεδία σὺν νεορράντῳ ξίφει</l>
<l n="31">φράζει τε κἀδήλωσεν· εὐθέως δʼ ἐγὼ</l>
<l n="32">κατʼ ἴχνος ᾄσσω, καὶ τὰ μὲν σημαίνομαι,</l>
<l n="33">τὰ δʼ ἐκπέπληγμαι, κοὐκ ἔχω μαθεῖν ὅπου.</l>
<l n="34">καιρὸν δʼ ἐφήκεις· πάντα γὰρ τά τʼ οὖν πάρος</l>
<l n="35">τά τʼ εἰσέπειτα σῇ κυβερνῶμαι χερί.</l>
</sp>

<sp><speaker>ΑΘΗΝΑ</speaker>
<l n="36">ἔγνων, Ὀδυσσεῦ, καὶ πάλαι φύλαξ ἔβην</l>
<l n="37">τῇ σῇ πρόθυμος εἰς ὁδὸν κυναγίᾳ.</l>
</sp>

<sp><speaker>ΟΔΥΣΣΕΥΣ</speaker>
<l n="38">ἦ καί, φίλη δέσποινα, πρὸς καιρὸν πονῶ;</l>
</sp>

<sp><speaker>ΑΘΗΝΑ</speaker>
<l n="39">ὡς ἔστιν ἀνδρὸς τοῦδε τἄργα ταῦτά σοι.</l>
</sp>

<sp><speaker>ΟΔΥΣΣΕΥΣ</speaker>
<l n="40">καὶ πρὸς τί δυσλόγιστον ὧδʼ ᾖξεν χέρα;</l>
</sp>

<sp><speaker>ΑΘΗΝΑ</speaker>
<l n="41">χόλῳ βαρυνθεὶς τῶν Ἀχιλλείων ὅπλων.</l>


<note n="28">τρέπει Lp: νέμει rpa</note>
<note n="33">ὅπου LacKa: ὅτου rpat</note>
<note n="35">χερί] φρενί lemma in Σ L et γρ in N</note>

<pb n="34"/>

</sp>

<sp><speaker>ΟΔΥΣΣΕΥΣ</speaker>
<l n="42">τί δῆτα ποίμναις τήνδʼ ἐπεμπίπτει βάσιν;</l>
</sp>

<sp><speaker>ΑΘΗΝΑ</speaker>
<l n="43">δοκῶν ἐν ὑμῖν χεῖρα χραίνεσθαι φόνῳ.</l>
</sp>

<sp><speaker>ΟΔΥΣΣΕΥΣ</speaker>
<l n="44">ἦ καὶ τὸ βούλευμʼ ὡς ἐπʼ Ἀργείοις τόδʼ ἦν;</l>
</sp>

<sp><speaker>ΑΘΗΝΑ</speaker>
<l n="45">κἂν ἐξεπράξατʼ, εἰ κατημέλησʼ ἐγώ.</l>
</sp>

<sp><speaker>ΟΔΥΣΣΕΥΣ</speaker>
<l n="46">ποίαισι τόλμαις ταῖσδε καὶ φρενῶν θράσει;</l>
</sp>

<sp><speaker>ΑΘΗΝΑ</speaker>
<l n="47">νύκτωρ ἐφʼ ὑμᾶς δόλιος ὁρμᾶται μόνος.</l>
</sp>

<sp><speaker>ΟΔΥΣΣΕΥΣ</speaker>
<l n="48">ἦ καὶ παρέστη κἀπὶ τέρμʼ ἀφίκετο;</l>
</sp>

<sp><speaker>ΑΘΗΝΑ</speaker>
<l n="49">καὶ δὴ ʼπὶ δισσαῖς ἦν στρατηγίσιν πύλαις.</l>
</sp>

<sp><speaker>ΟΔΥΣΣΕΥΣ</speaker>
<l n="50">καὶ πῶς ἐπέσχε χεῖρα μαιμῶσαν φόνου;</l>
</sp>

<sp><speaker>ΑΘΗΝΑ</speaker>
<l n="51">ἐγώ σφʼ ἀπείργω, δυσφόρους ἐπʼ ὄμμασι</l>
<l n="52">γνώμας βαλοῦσα, τῆς ἀνηκέστου χαρᾶς,</l>
<l n="53">καὶ πρός τε ποίμνας ἐκτρέπω σύμμεικτά τε</l>
<l n="54">λείας ἄδαστα βουκόλων φρουρήματα.</l>

<note n="45">ἐξεπράξατʼ L et ΣL: ἐξέπραξεν rpa</note>
<note n="51">ἀπείργω Lpat ἀπεῖρξα rp, A s.l.</note>

<pb n="36"/>
<l n="55">ἔνθʼ ἐσπεσὼν ἔκειρε πολύκερων φόνον</l>
<l n="56">κύκλῳ ῥαχίζων, κἀδόκει μὲν ἔσθʼ ὅτε</l>
<l n="57">δισσοὺς Ἀτρείδας αὐτόχειρ κτείνειν ἔχων,</l>
<l n="58">ὅτʼ ἄλλοτʼ ἄλλον ἐμπίτνων στρατηλατῶν.</l>
<l n="59">ἐγὼ δὲ φοιτῶντʼ ἄνδρα μανιάσιν νόσοις</l>
<l n="60">ὤτρυνον, εἰσέβαλλον εἰς ἕρκη κακά.</l>
<l n="61">κἄπειτʼ ἐπειδὴ τοῦδʼ ἐλώφησεν πόνου,</l>
<l n="62">τοὺς ζῶντας αὖ δεσμοῖσι συνδήσας βοῶν</l>
<l n="63">ποίμνας τε πάσας ἐς δόμους κομίζεται,</l>
<l n="64">ὡς ἄνδρας, οὐχ ὡς εὔκερων ἄγραν ἔχων.</l>
<l n="65">καὶ νῦν κατʼ οἴκους συνδέτους αἰκίζεται.</l>
<l n="66">δείξω δὲ καὶ σοὶ τήνδε περιφανῆ νόσον,</l>
<l n="67">ὡς πᾶσιν Ἀργείοισιν εἰσιδὼν θροῇς.</l>
<l n="68">θαρσῶν δὲ μίμνε, μηδὲ συμφορὰν δέχου,</l>
<l n="69">τὸν ἄνδρʼ· ἐγὼ γὰρ ὀμμάτων ἀποστρόφους</l>
<l n="70">αὐγὰς ἀπείρξω σὴν πρόσοψιν εἰσιδεῖν.</l>
<l n="71">οὗτος, σὲ τὸν τὰς αἰχμαλωτίδας χέρας</l>
<l n="72">δεσμοῖς ἀπευθύνοντα προσμολεῖν καλῶ·</l>
<l n="73">Αἴαντα φωνῶ· στεῖχε δωμάτων πάρος.</l>
</sp>

<sp><speaker>ΟΔΥΣΣΕΥΣ</speaker>
<l n="74">τί δρᾷς, Ἀθάνα; μηδαμῶς σφʼ ἔξω κάλει.</l>
</sp>

<sp><speaker>ΑΘΗΝΑ</speaker>
<l n="75">οὐ σῖγʼ ἀνέξῃ μηδὲ δειλίαν ἀρῇ;</l>
</sp>

<sp><speaker>ΟΔΥΣΣΕΥΣ</speaker>
<l n="76">μὴ πρὸς θεῶν· ἀλλʼ ἔνδον ἀρκείτω μένων.</l>



<note n="58">ἐμπίτνων Elmsley: ἐμπιτνῶν at: ἐμπίπτων LGQpZr</note>
<note n="61">πόνου a: φόνου rpat</note>
<note n="68-70">del. Reichard</note>
<note n="70">ἀπείρξω] ἀπείργω L</note>
<note n="75">ἀρῇ Hesych. s.v., in L add. librarius cod. A: ἀρεῖς at: ἄρῃς Lrp</note>

<pb n="38"/>

</sp>

<sp><speaker>ΑΘΗΝΑ</speaker>
<l n="77">τί μὴ γένηται; πρόσθεν οὐκ ἀνὴρ ὅδʼ ἦν—</l>
</sp>

<sp><speaker>ΟΔΥΣΣΕΥΣ</speaker>
<l n="78">ἐχθρός γε τῷδε τἀνδρὶ καὶ τανῦν ἔτι.</l>
</sp>

<sp><speaker>ΑΘΗΝΑ</speaker>
<l n="79">οὔκουν γέλως ἥδιστος εἰς ἐχθροὺς γελᾶν;</l>
</sp>

<sp><speaker>ΟΔΥΣΣΕΥΣ</speaker>
<l n="80">ἐμοὶ μὲν ἀρκεῖ τοῦτον ἐν δόμοις μένειν.</l>
</sp>

<sp><speaker>ΑΘΗΝΑ</speaker>
<l n="81">μεμηνότʼ ἄνδρα περιφανῶς ὀκνεῖς ἰδεῖν;</l>
</sp>

<sp><speaker>ΟΔΥΣΣΕΥΣ</speaker>
<l n="82">φρονοῦντά γʼ ἂν νιν οὐκ ἂν ἐξέστην ὄκνῳ.</l>
</sp>

<sp><speaker>ΑΘΗΝΑ</speaker>
<l n="83">ἀλλʼ οὐδὲ νῦν σε μὴ παρόντʼ ἴδῃ πέλας.</l>
</sp>

<sp><speaker>ΟΔΥΣΣΕΥΣ</speaker>
<l n="84">πῶς, εἴπερ ὀφθαλμοῖς γε τοῖς αὐτοῖς ὁρᾷ;</l>
</sp>

<sp><speaker>ΑΘΗΝΑ</speaker>
<l n="85">ἐγὼ σκοτώσω βλέφαρα καὶ δεδορκότα.</l>
</sp>

<sp><speaker>ΟΔΥΣΣΕΥΣ</speaker>
<l n="86">γένοιτο μέντἂν πᾶν θεοῦ τεχνωμένου.</l>
</sp>

<sp><speaker>ΑΘΗΝΑ</speaker>
<l n="87">σίγα νυν ἑστὼς καὶ μένʼ ὡς κυρεῖς ἔχων.</l>


<note n="79">οὔκουν Hermann: οὐκοῦν codd.</note>
<note n="80">ἐν δόμοις a: εἰς δόμους Lrpt</note>
<note n="82">γʼ ἂν Blaydes: γάρ νιν codd.: γάρ τἂν lemma in L</note>

<pb n="40"/>

</sp>

<sp><speaker>ΟΔΥΣΣΕΥΣ</speaker>
<l n="88">μένοιμʼ ἄν· ἤθελον δʼ ἂν ἐκτὸς ὢν τυχεῖν.</l>
</sp>

<sp><speaker>ΑΘΗΝΑ</speaker>
<l n="89">ὦ οὗτος, Αἴας, δεύτερόν σε προσκαλῶ.</l>
<l n="90">τί βαιὸν οὕτως ἐντρέπῃ τῆς συμμάχου;</l>
</sp>

<sp><speaker>ΑΙΑΣ</speaker>
<l n="91">ὦ χαῖρʼ Ἀθάνα, χαῖρε Διογενὲς τέκνον,</l>
<l n="92">ὡς εὖ παρέστης· καί σε παγχρύσοις ἐγὼ</l>
<l n="93">στέψω λαφύροις τῆσδε τῆς ἄγρας χάριν.</l>
</sp>

<sp><speaker>ΑΘΗΝΑ</speaker>
<l n="94">καλῶς ἔλεξας. ἀλλʼ ἐκεῖνό μοι φράσον,</l>
<l n="95">ἔβαψας ἔγχος εὖ πρὸς Ἀργείων στρατῷ;</l>
</sp>

<sp><speaker>ΑΙΑΣ</speaker>
<l n="96">κόμπος πάρεστι κοὐκ ἀπαρνοῦμαι τὸ μή.</l>
</sp>

<sp><speaker>ΑΘΗΝΑ</speaker>
<l n="97">ἦ καὶ πρὸς Ἀτρείδαισιν ᾔχμασας χέρα;</l>
</sp>

<sp><speaker>ΑΙΑΣ</speaker>
<l n="98">ὥστʼ οὔποτʼ Αἴανθʼ οἵδʼ ἀτιμάσουσʼ ἔτι.</l>
</sp>

<sp><speaker>ΑΘΗΝΑ</speaker>
<l n="99">τεθνᾶσιν ἅνδρες, ὡς τὸ σὸν ξυνῆκʼ ἐγώ.</l>
</sp>

<sp><speaker>ΑΙΑΣ</speaker>
<l n="100">θανόντες ἤδη τἄμʼ ἀφαιρείσθων ὅπλα.</l>

<note n="98">οἵδʼ] οἶδʼ L</note>

<pb n="42"/>

</sp>

<sp><speaker>ΑΘΗΝΑ</speaker>
<l n="101">εἶεν· τί γὰρ δὴ παῖς ὁ τοῦ Λαερτίου;</l>
<l n="102">ποῦ σοι τύχης ἕστηκεν; ἦ πέφευγέ σε;</l>
</sp>

<sp><speaker>ΑΙΑΣ</speaker>
<l n="103">ἦ τοὐπίτριπτον κίναδος ἐξήρου μʼ ὅπου;</l>
</sp>

<sp><speaker>ΑΘΗΝΑ</speaker>
<l n="104">ἔγωγʼ· Ὀδυσσέα τὸν σὸν ἐνστάτην λέγω.</l>
</sp>

<sp><speaker>ΑΙΑΣ</speaker>
<l n="105">ἥδιστος, ὦ δέσποινα, δεσμώτης ἔσω</l>
<l n="106">θακεῖ· θανεῖν γὰρ αὐτὸν οὔ τί πω θέλω.</l>
</sp>

<sp><speaker>ΑΘΗΝΑ</speaker>
<l n="107">πρὶν ἂν τί δράσῃς ἢ τί κερδάνῃς πλέον;</l>
</sp>

<sp><speaker>ΑΙΑΣ</speaker>
<l n="108">πρὶν ἂν δεθεὶς πρὸς κίονʼ ἑρκείου στέγης—</l>
</sp>

<sp><speaker>ΑΘΗΝΑ</speaker>
<l n="109">τί δῆτα τὸν δύστηνον ἐργάσῃ κακόν;</l>
</sp>

<sp><speaker>ΑΙΑΣ</speaker>
<l n="110">μάστιγι πρῶτον νῶτα φοινιχθεὶς θάνῃ.</l>
</sp>

<sp><speaker>ΑΘΗΝΑ</speaker>
<l n="111">μὴ δῆτα τὸν δύστηνον ὧδέ γʼ αἰκίσῃ.</l>
</sp>

<sp><speaker>ΑΙΑΣ</speaker>
<l n="112">χαίρειν, Ἀθάνα, τἄλλʼ ἐγώ σʼ ἐφίεμαι,</l>
<l n="113">κεῖνος δὲ τείσει τήνδε κοὐκ ἄλλην δίκην.</l>

<note n="112">ἐγώ σʼ QRpa: ἔγωγέ σʼ LGp: ἔγωγʼ F. W. Schmidt</note>

<pb n="44"/>

</sp>

            <sp><speaker>ΑΘΗΝΑ</speaker>
    <l n="114">σὺ δʼ οὖν—ἐπειδὴ τέρψις ἥδʼ, <add>ἐν</add> σοὶ τὸ δρᾶν—</l>
<l n="115">χρῶ χειρί, φείδου μηδὲν ὧνπερ ἐννοεῖς.</l>
</sp>

<sp><speaker>ΑΙΑΣ</speaker>
<l n="116">χωρῶ πρὸς ἔργον· τοῦτο σοὶ δʼ ἐφίεμαι,</l>
<l n="117">τοιάνδʼ ἀεί μοι σύμμαχον παρεστάναι.</l>
</sp>

<sp><speaker>ΑΘΗΝΑ</speaker>
<l n="118">ὁρᾷς, Ὀδυσσεῦ, τὴν θεῶν ἰσχὺν ὅση;</l>
<l n="119">τούτου τίς ἄν σοι τἀνδρὸς ἢ προνούστερος</l>
<l n="120">ἢ δρᾶν ἀμείνων ηὑρέθη τὰ καίρια;</l>
</sp>

<sp><speaker>ΟΔΥΣΣΕΥΣ</speaker>
<l n="121">ἐγὼ μὲν οὐδένʼ οἶδʼ· ἐποικτίρω δέ νιν</l>
<l n="122">δύστηνον ἔμπας, καίπερ ὄντα δυσμενῆ,</l>
<l n="123">ὁθούνεκʼ ἄτῃ συγκατέζευκται κακῇ,</l>
<l n="124">οὐδὲν τὸ τούτου μᾶλλον ἢ τοὐμὸν σκοπῶν.</l>
<l n="125">ὁρῶ γὰρ ἡμᾶς οὐδὲν ὄντας ἄλλο πλὴν</l>
<l n="126">εἴδωλʼ ὅσοιπερ ζῶμεν ἢ κούφην σκιάν.</l>
</sp>

<sp><speaker>ΑΘΗΝΑ</speaker>
<l n="127">τοιαῦτα τοίνυν εἰσορῶν ὑπέρκοπον</l>
<l n="128">μηδέν ποτʼ εἴπῃς αὐτὸς ἐς θεοὺς ἔπος,</l>
<l n="129">μηδʼ ὄγκον ἄρῃ μηδένʼ, εἴ τινος πλέον</l>
<l n="130">ἢ χειρὶ βρίθεις ἢ μακροῦ πλούτου βάθει.</l>
<l n="131">ὡς ἡμέρα κλίνει τε κἀνάγει πάλιν</l>
<l n="132">ἅπαντα τἀνθρώπεια· τοὺς δὲ σώφρονας</l>
<l n="133">θεοὶ φιλοῦσι καὶ στυγοῦσι τοὺς κακούς.</l>


    <note n="114">ἥδʼ, <add>ἐν</add> σοὶ Jackson: ἥδε σοὶ codd.</note>

<pb n="46"/>

</sp>

<sp><speaker>ΧΟΡΟΣ</speaker>
<l n="134">Τελαμώνιε παῖ, τῆς ἀμφιρύτου</l>
<l n="135">Σαλαμῖνος ἔχων βάθρον ἀγχίαλον,</l>
<l n="136">σὲ μὲν εὖ πράσσοντʼ ἐπιχαίρω·</l>
<l n="137">σὲ δʼ ὅταν πληγὴ Διὸς ἢ ζαμενὴς</l>
<l n="138">λόγος ἐκ Δαναῶν κακόθρους ἐπιβῇ,</l>
<l n="139">μέγαν ὄκνον ἔχω καὶ πεφόβημαι</l>
<l n="140">πτηνῆς ὡς ὄμμα πελείας.</l>
<l n="141">ὡς καὶ τῆς νῦν φθιμένης νυκτὸς</l>
<l n="142">μεγάλοι θόρυβοι κατέχουσʼ ἡμᾶς</l>
<l n="143">ἐπὶ δυσκλείᾳ, σὲ τὸν ἱππομανῆ</l>
<l n="144">λειμῶνʼ ἐπιβάντʼ ὀλέσαι Δαναῶν</l>
<l n="145">βοτὰ καὶ λείαν,</l>
<l n="146">ἥπερ δορίληπτος ἔτʼ ἦν λοιπή,</l>
<l n="147">κτείνοντʼ αἴθωνι σιδήρῳ.</l>
<l n="148">τοιούσδε λόγους ψιθύρους πλάσσων</l>
<l n="149">εἰς ὦτα φέρει πᾶσιν Ὀδυσσεύς,</l>
<l n="150">καὶ σφόδρα πείθει. περὶ γὰρ σοῦ νῦν</l>
<l n="151">εὔπειστα λέγει, καὶ πᾶς ὁ κλυὼν</l>
<l n="152">τοῦ λέξαντος χαίρει μᾶλλον</l>
<l n="153">τοῖς σοῖς ἄχεσιν καθυβρίζων.</l>
<l n="154">τῶν γὰρ μεγάλων ψυχῶν ἱεὶς</l>
<l n="155">οὐκ ἂν ἁμάρτοι· κατὰ δʼ ἄν τις ἐμοῦ</l>
<l n="156">τοιαῦτα λέγων οὐκ ἂν πείθοι.</l>
<l n="157">πρὸς γὰρ τὸν ἔχονθʼ ὁ φθόνος ἕρπει.</l>
<l n="158">καίτοι σμικροὶ μεγάλων χωρὶς</l>
<l n="159">σφαλερὸν πύργου ῥῦμα πέλονται·</l>



<l n="160">μετὰ γὰρ μεγάλων βαιὸς ἄριστʼ ἂν</l>
<note n="135">ἀγχίαλον H (coni. Bothe): ἀγχιάλου codd.</note>
<note n="149">πᾶσιν rpat: πάντων Lp, quo recepto Ὀδυσεύς Nauck</note>
<note n="151">κλυὼν secundi aoristi accentu notatum, ut Aj. 290, 1000, 1320, 1323: κλύων codd.</note>

<pb n="48"/>

<l n="161">καὶ μέγας ὀρθοῖθʼ ὑπὸ μικροτέρων.</l>
<l n="162">ἀλλʼ οὐ δυνατὸν τοὺς ἀνοήτους</l>
<l n="163">τούτων γνώμας προδιδάσκειν.</l>
<l n="164">ὑπὸ τοιούτων ἀνδρῶν θορυβῇ</l>
<l n="165">χἠμεῖς οὐδὲν σθένομεν πρὸς ταῦτʼ</l>
<l n="166">ἀπαλέξασθαι σοῦ χωρίς, ἄναξ.</l>
<l n="167">ἀλλʼ ὅτε γὰρ δὴ τὸ σὸν ὄμμʼ ἀπέδραν,</l>
<l n="168">παταγοῦσιν ἅτε πτηνῶν ἀγέλαι·</l>
<l n="169">μέγαν αἰγυπιὸν <add>δʼ</add> ὑποδείσαντες</l>
<l n="170">τάχʼ ἄν, ἐξαίφνης εἰ σὺ φανείης,</l>
<l n="171">σιγῇ πτήξειαν ἄφωνοι.</l>
<milestone unit="strophe" n="1"/>
<l n="172">ἦ ῥά σε Ταυροπόλα Διὸς Ἄρτεμις—</l>

<l n="173">ὦ μεγάλα φάτις, ὦ</l>
<l n="174">μᾶτερ αἰσχύνας ἐμᾶς—</l>
<l n="175">ὥρμασε πανδάμους ἐπὶ βοῦς ἀγελαίας,</l>
<l n="176">ἦ πού τινος νίκας ἀκαρπώτου χάριν,</l>
<l n="177">ἦρα κλυτῶν ἐνάρων</l>
<l n="178">ψευσθεῖσʼ, ἀδώροις εἴτʼ ἐλαφαβολίαις</l>
<l n="179">ἢ χαλκοθώραξ σοί τινʼ Ἐνυάλιος</l>
<l n="180">μομφὰν ἔχων ξυνοῦ δορὸς ἐννυχίοις</l>
<l n="181">μαχαναῖς ἐτείσατο λώβαν;</l>
<milestone unit="antistrophe" n="1"/>
<l n="182">οὔποτε γὰρ φρενόθεν γʼ ἐπʼ ἀριστερά,</l>
<l n="183">παῖ Τελαμῶνος, ἔβας</l>
<l n="184">τόσσον ἐν ποίμναις πίτνων·</l>
<l n="185">ἥκοι γὰρ ἂν θεία νόσος· ἀλλʼ ἀπερύκοι</l>
<l n="186">καὶ Ζεὺς κακὰν καὶ Φοῖβος Ἀργείων φάτιν.</l>
<l n="187">εἰ δʼ ὑποβαλλόμενοι</l>
<l n="188">κλέπτουσι μύθους οἱ μεγάλοι βασιλῆς,</l>

    <note n="169"><add>δ’</add> Dawes</note>
<note n="176">ἀκαρπώτου Johnson: ἀκάρπωτον codd.</note>
<note n="177">ἦρα Hermann, Schaefer: ἤ ῥα codd.</note>
<note n="179">σοί Reiske: ἤ codd.</note>
<note n="182">γὰρ] τἂν Dawe: fort. γ’ ἂν</note>

<pb n="50"/>

<l n="189">χὠ τᾶς ἀσώτου Σισυφιδᾶν γενεᾶς,</l>
<l n="190">μὴ μή, ἄναξ, ἔθʼ ὧδʼ ἐφάλοις κλισίαις</l>
<l n="191">ἐμμένων κακὰν φάτιν ἄρῃ.</l>
<l n="192">ἀλλʼ ἄνα ἐξ ἑδράνων</l>
<milestone unit="epode" n="1"/>
<l n="193">ὅπου μακραίωνι</l>
<l n="194">στηρίζῃ ποτὲ τᾷδʼ ἀγωνίῳ σχολᾷ,</l>
<l n="195">ἄταν οὐρανίαν φλέγων.</l>
<l n="196">ἐχθρῶν δʼ ὕβρις ὧδʼ ἀτάρβηθʼ</l>
<l n="197">ὁρμᾶται ἐν εὐανέμοις βάσσαις,</l>
<l n="198">πάντων βακχαζόντων</l>
<l n="199">γλώσσαις βαρυάλγητʼ·</l>
<l n="200">ἐμοὶ δʼ ἄχος ἕστακεν.</l>
</sp>

<sp><speaker>ΤΕΚΜΗΣΣΑ</speaker>
<l n="201">ναὸς ἀρωγοὶ τῆς Αἴνατος,</l>
<l n="202">γενεᾶς χθονίων ἀπʼ Ἐρεχθειδᾶν,</l>
<l n="203">ἔχομεν στοναχὰς οἱ κηδόμενοι</l>
<l n="204">τοῦ Τελαμῶνος τηλόθεν οἴκου.</l>
<l n="205">νῦν γὰρ ὁ δεινὸς μέγας ὠμοκρατὴς</l>
<l n="206">Αἴας θολερῷ</l>
<l n="207">κεῖται χειμῶνι νοσήσας.</l>
</sp>

<sp><speaker>ΧΟΡΟΣ</speaker>
<l n="208">τί δʼ ἐνήλλακται τῆς ἡμερίας</l>
<l n="209">νὺξ ἥδε βάρος;</l>
<l n="210">παῖ τοῦ Φρυγίου Τελλεύταντος,</l>
<l n="211">λέγʼ, ἐπεί σε λέχος δουριάλωτον</l>
<l n="212">στέρξας ἀνέχει θούριος Αἴας·</l>
<l n="213">ὥστʼ οὐκ ἂν ἄιδρις ὑπείποις.</l>


<note n="189">χὠ τᾶς Morstadt: ἢ τᾶς Lrpat</note>
<note n="190">post μὴ μή add. μ’ codd., del. Blaydes</note>
<note n="191">ἐμμένων Reiske: ὄμμ’ ἔχων codd.</note>
<note n="196">ἀτάρβηθ’ Lobeck: ἀτάρβητα Lrpat</note>
<note n="198">βακχαζόντων Lacr: καγχαζόντων pat</note>
<note n="199">βαρυάλγητ’ Nauck: -τα codd.</note>
<note n="209"><add>δυσφροσύνης πλέον</add> post νὺξ suppl. Bruhn</note>

<pb n="52"/>

</sp>

<sp><speaker>ΤΕΚΜΗΣΣΑ</speaker>
<l n="214">πῶς δῆτα λέγω λόγον ἄρρητον;</l>
<l n="215">θανάτῳ γὰρ ἴσον πάθος ἐκπεύσῃ.</l>
<l n="216">μανίᾳ γὰρ ἁλοὺς ἡμὶν ὁ κλεινὸς</l>
<l n="217">νύκτερος Αἴας ἀπελωβήθη.</l>
<l n="218">τοιαῦτʼ ἂν ἴδοις σκηνῆς ἔνδον</l>
<l n="219">χειροδάικτα σφάγιʼ αἱμοβαφῆ,</l>
<l n="220">κείνου χρηστήρια τἀνδρός.</l>
</sp>

<sp><speaker>ΧΟΡΟΣ</speaker>
<milestone unit="strophe" n="1"/>
<l n="221">οἵαν ἐδήλωσας ἀνδρὸς αἴθονος</l>

<l n="222">ἀγγελίαν ἄτλατον οὐδὲ φευκτάν,</l>
<l n="225">τῶν μελέων Δαναῶν ὕπο κλῃζομέναν,</l>
<l n="226">τὰν ὁ μέγας μῦθος ἀέξει.</l>
<l n="227">ὤμοι, φοβοῦμαι τὸ προσέρπον. περίφαντος ἁνὴρ</l>
<l n="230">θανεῖται, παραπλήκτῳ χερὶ συγκατακτὰς</l>
<l n="231">κελαινοῖς ξίφεσιν βοτὰ καὶ</l>
<l n="232">βοτῆρας ἱππονώμας.</l>
</sp>

<sp><speaker>ΤΕΚΜΗΣΣΑ</speaker>
<l n="233">ὤμοι· κεῖθεν κεῖθεν ἄρʼ ἡμῖν</l>
<l n="234">δεσμῶτιν ἄγων ἤλυθε ποίμναν·</l>
<l n="235">ὧν τὰ μὲν εἴσω σφάζʼ ἐπὶ γαίας,</l>
<l n="236">τὰ δὲ πλευροκοπῶν δίχʼ ἀνερρήγνυ.</l>
<l n="237">δύο δʼ ἀργίποδας κριοὺς ἀνελὼν</l>
<l n="238">τοῦ μὲν κεφαλὴν καὶ γλῶσσαν ἄκραν</l>
<l n="239">ῥιπτεῖ θερίσας, τὸν δʼ ὀρθὸν ἄνω</l>
<l n="240">κίονι δήσας</l>
<l n="241">μέγαν ἱπποδέτην ῥυτῆρα λαβὼν</l>
<l n="242">παίει λιγυρᾷ μάστιγι διπλῇ,</l>

<note n="221">ἀνδρὸς] ἀνέρος Hermann (in v.245 κρᾶτα retento) </note>
    <note n="221">αἴθονος KN: αἴθοπος at: αἴθωνος rpa (L vix legitur)</note>
<note n="224">φευκτάν rpa: -όν Lac ut videtur: φερτάν p</note>
<note n="225">μελέων Ll.-J.: μεγάλων codd.</note>

<pb n="54"/>

<l n="243">κακὰ δεννάζων ῥήμαθʼ, ἃ δαίμων</l>
<l n="244">κοὐδεὶς ἀνδρῶν ἐδίδαξεν.</l>
</sp>

<sp><speaker>ΧΟΡΟΣ</speaker>
<milestone unit="antistrophe" n="1"/>
<l n="245">ὥρα τινʼ ἤδη κάρα καλύμμασι</l>
<l n="246">κρυψάμενον ποδοῖν κλοπὰν ἀρέσθαι,</l>
<l n="247">ἢ θοὸν εἰρεσίας ζυγὸν ἑζόμενον</l>
<l n="250">ποντοπόρῳ ναῒ μεθεῖναι.</l>
<l n="251">τοίας ἐρέσσουσιν ἀπειλὰς δικρατεῖς Ἀτρεῖδαι</l>
<l n="252">καθʼ ἡμῶν· πεφόβημαι λιθόλευστον Ἄρη</l>
<l n="255">ξυναλγεῖν μετὰ τοῦδε τυπείς,</l>
<l n="256">τὸν αἶσʼ ἄπλατος ἴσχει.</l>
</sp>

<sp><speaker>ΤΕΚΜΗΣΣΑ</speaker>
<l n="257">οὐκέτι· λαμπρᾶς γὰρ ἄτερ στεροπᾶς</l>
<l n="258">ᾄξας ὀξὺς νότος ὣς λήγει,</l>
<l n="259">καὶ νῦν φρόνιμος νέον ἄλγος ἔχει·</l>
<l n="260">τὸ γὰρ ἐσλεύσσειν οἰκεῖα πάθη,</l>
<l n="261">μηδενὸς ἄλλου παραπράξαντος,</l>
<l n="262">μεγάλας ὀδύνας ὑποτείνει.</l>
</sp>

<sp><speaker>ΧΟΡΟΣ</speaker>
<l n="263">ἀλλʼ εἰ πέπαυται, κάρτʼ ἂν εὐτυχεῖν δοκῶ·</l>
<l n="264">φρούδου γὰρ ἤδη τοῦ κακοῦ μείων λόγος.</l>
</sp>

<sp><speaker>ΤΕΚΜΗΣΣΑ</speaker>
<l n="265">πότερα δʼ ἄν, εἰ νέμοι τις αἵρεσιν, λάβοις,</l>
<l n="266">φίλους ἀνιῶν αὐτὸς ἡδονὰς ἔχειν,</l>
<l n="267">ἢ κοινὸς ἐν κοινοῖσι λυπεῖσθαι ξυνών;</l>

<note n="245">τιν’ ἤδη pat: τιν’ ἤδη τοι rpa: fort. ’στὶν ἤδη vel ’στὶν ἁρμοῖ κάρα t: κρᾶτα cett.</note>

<pb n="56"/>

</sp>

<sp><speaker>ΧΟΡΟΣ</speaker>
<l n="268">τό τοι διπλάζον, ὦ γύναι, μεῖζον κακόν.</l>
</sp>

<sp><speaker>ΤΕΚΜΗΣΣΑ</speaker>
<l n="269">ἡμεῖς ἄρʼ οὐ νοσοῦντος ἀτώμεσθα νῦν.</l>
</sp>

<sp><speaker>ΧΟΡΟΣ</speaker>
<l n="270">πῶς τοῦτʼ ἔλεξας; οὐ κάτοιδʼ ὅπως λέγεις.</l>
</sp>

<sp><speaker>ΤΕΚΜΗΣΣΑ</speaker>
<l n="271">ἁνὴρ ἐκεῖνος, ἡνίκʼ ἦν ἐν τῇ νόσῳ,</l>
<l n="272">αὐτὸς μὲν ἥδεθʼ οἷσιν εἴχετʼ ἐν κακοῖς,</l>
<l n="273">ἡμᾶς δὲ τοὺς φρονοῦντας ἠνία ξυνών·</l>
<l n="274">νῦν δʼ ὡς ἔληξε κἀνέπνευσε τῆς νόσου,</l>
<l n="275">κεῖνός τε λύπῃ πᾶς ἐλήλαται κακῇ</l>
<l n="276">ἡμεῖς θʼ ὁμοίως οὐδὲν ἧσσον ἢ πάρος.</l>
<l n="277">ἆρʼ ἐστὶ ταῦτα δὶς τόσʼ ἐξ ἁπλῶν κακά;</l>
</sp>

<sp><speaker>ΧΟΡΟΣ</speaker>
<l n="278">ξύμφημι δή σοι καὶ δέδοικα μὴ ʼκ θεοῦ</l>
<l n="279">πληγή τις ἥκει. πῶς γάρ, εἰ πεπαυμένος</l>
<l n="280">μηδέν τι μᾶλλον ἢ νοσῶν εὐφραίνεται;</l>
</sp>

<sp><speaker>ΤΕΚΜΗΣΣΑ</speaker>
<l n="281">ὡς ὧδʼ ἐχόντων τῶνδʼ ἐπίστασθαί σε χρή.</l>
</sp>

<sp><speaker>ΧΟΡΟΣ</speaker>
<l n="282">τίς γάρ ποτʼ ἀρχὴ τοῦ κακοῦ προσέπτατο;</l>
<l n="283">δήλωσον ἡμῖν τοῖς ξυναλγοῦσιν τύχας.</l>



<note n="269">νοσοῦντος Hermann: νοσοῦντες codd.</note>

<pb n="58"/>

</sp>

<sp><speaker>ΤΕΚΜΗΣΣΑ</speaker>
<l n="284">ἅπαν μαθήσῃ τοὔργον, ὡς κοινωνὸς ὤν.</l>
<l n="285">κεῖνος γὰρ ἄκρας νυκτός, ἡνίχʼ ἕσπεροι</l>
<l n="286">λαμπτῆρες οὐκέτʼ ᾖθον, ἄμφηκες λαβὼν</l>
<l n="287">ἐμαίετʼ ἔγχος ἐξόδους ἕρπειν κενάς.</l>
<l n="288">κἀγὼ ʼπιπλήσσω καὶ λέγω, “τί χρῆμα δρᾷς,</l>
<l n="289">Αἴας; τί τήνδʼ ἄκλητος οὔθʼ ὑπʼ ἀγγέλων</l>
<l n="290">κληθεὶς ἀφορμᾷς πεῖραν οὔτε του κλυὼν</l>
<l n="291">σάλπιγγος; ἀλλὰ νῦν γε πᾶς εὕδει στρατός.”</l>
<l n="292">ὁ δʼ εἶπε πρός με βαίʼ, ἀεὶ δʼ ὑμνούμενα·</l>
<l n="293">“γύναι, γυναιξὶ κόσμον ἡ σιγὴ φέρει.”</l>
<l n="294">κἀγὼ μαθοῦσʼ ἔληξʼ, ὁ δʼ ἐσσύθη μόνος.</l>
<l n="295">καὶ τὰς ἐκεῖ μὲν οὐκ ἔχω λέγειν πάθας·</l>
<l n="296">εἴσω δʼ ἐσῆλθε συνδέτους ἄγων ὁμοῦ</l>
<l n="297">ταύρους, κύνας βοτῆρας, εὔερόν τʼ ἄγραν.</l>
<l n="298">καὶ τοὺς μὲν ηὐχένιζε, τοὺς δʼ ἄνω τρέπων</l>
<l n="299">ἔσφαζε κἀρράχιζε, τοὺς δὲ δεσμίους</l>
<l n="300">ᾐκίζεθʼ ὥστε φῶτας ἐν ποίμναις πίτνων.</l>
<l n="301">τέλος δʼ ἀπᾴξας διὰ θυρῶν σκιᾷ τινι</l>
<l n="302">λόγους ἀνέσπα, τοὺς μὲν Ἀτρειδῶν κάτα,</l>
<l n="303">τοὺς δʼ ἀμφʼ Ὀδυσσεῖ, συντιθεὶς γέλων πολύν,</l>
<l n="304">ὅσην κατʼ αὐτῶν ὕβριν ἐκτείσαιτʼ ἰών·</l>
<l n="305">κἄπειτʼ ἐνᾴξας αὖθις ἐς δόμους πάλιν</l>
<l n="306">ἔμφρων μόλις πως ξὺν χρόνῳ καθίσταται,</l>
<l n="307">καὶ πλῆρες ἄτης ὡς διοπτεύει στέγος,</l>
<l n="308">παίσας κάρα ʼθώυξεν· ἐν δʼ ἐρειπίοις</l>
<l n="309">νεκρῶν ἐρειφθεὶς ἕζετʼ ἀρνείου φόνου,</l>
<l n="310">κόμην ἀπρὶξ ὄνυξι συλλαβὼν χερί.</l>


<note n="293">γυναιξὶ codd. et II 2 s.l.: γυναικὶ II 2, Ar., Pol. 1260 a 30</note>
<note n="295">λέγειν] φράζειν J et Paris. gr. 2598</note>
<note n="297">εὔερόν Schneidewin: εὔκερων codd.</note>
<note n="305">ἐνᾴξας ΙΙ 2: ἐπᾴξας KGapt: ἀπᾴξας LpcQRp</note>

<pb n="60"/>

<l n="311">καὶ τὸν μὲν ἧστο πλεῖστον ἄφθογγος χρόνον·</l>
<l n="312">ἔπειτʼ ἐμοὶ τὰ δείνʼ ἐπηπείλησʼ ἔπη,</l>
<l n="313">εἰ μὴ φανοίην πᾶν τὸ συντυχὸν πάθος.</l>
<l n="314"><del>κἀνήρετʼ ἐν τῷ πράγματος κυροῖ ποτε.</del></l>
<l n="315">κἀγώ, φίλοι, δείσασα τοὐξειργασμένον</l>
<l n="316">ἔλεξα πᾶν ὅσονπερ ἐξηπιστάμην.</l>
<l n="317">ὁ δʼ εὐθὺς ἐξῴμωξεν οἰμωγὰς λυγράς,</l>
<l n="318">ἃς οὔποτʼ αὐτοῦ πρόσθεν εἰσήκουσʼ ἐγώ.</l>
<l n="319">πρὸς γὰρ κακοῦ τε καὶ βαρυψύχου γόους</l>
<l n="320">τοιούσδʼ ἀεί ποτʼ ἀνδρὸς ἐξηγεῖτʼ ἔχειν·</l>
<l n="321">ἀλλʼ ἀψόφητος ὀξέων κωκυμάτων</l>
<l n="322">ὑπεστέναζε ταῦρος ὣς βρυχώμενος.</l>
<l n="323">νῦν δʼ ἐν τοιᾷδε κείμενος κακῇ τύχῃ</l>
<l n="324">ἄσιτος ἁνήρ, ἄποτος, ἐν μέσοις βοτοῖς</l>
<l n="325">σιδηροκμῆσιν ἥσυχος θακεῖ πεσών,</l>
<l n="326">καὶ δῆλός ἐστιν ὥς τι δρασείων κακόν.</l>
<l n="327"><del>τοιαῦτα γάρ πως καὶ λέγει κὠδύρεται.</del></l>
<l n="328">ἀλλʼ, ὦ φίλοι, τούτων γὰρ οὕνεκʼ ἐστάλην,</l>
<l n="329">ἀρήξατʼ εἰσελθόντες, εἰ δύνασθέ τι.</l>
<l n="330">φίλων γὰρ οἱ τοιοίδε νικῶνται λόγοις.</l>
</sp>

<sp><speaker>ΧΟΡΟΣ</speaker>
<l n="331">Τέκμησσα, δεινοῖς, παῖ Τελεύταντος, λέγεις</l>
<l n="332">ἡμῖν τὸν ἄνδρα διαπεφοιβάσθαι κακοῖς.</l>
</sp>

<sp><speaker>ΑΙΑΣ</speaker>
<l n="333">ἰώ μοί μοι.</l>
</sp>

<sp><speaker>ΤΕΚΜΗΣΣΑ</speaker>
<l n="334">τάχʼ, ὡς ἔοικε, μᾶλλον· ἢ οὐκ ἠκούσατε</l>
<l n="335">Αἴαντος οἵαν τήνδε θωύσσει βοήν;</l>


<note n="313">φανοίην Xr: φανείην cett</note>
<note n="314">del. Nauck</note>
<note n="327">del. Nauck</note>
<note n="330">λόγοις Xsγρ et Stobaeus: φίλοι cett.</note>
<note n="331">δεινοῖς Bentley: δεινά codd.</note>

<pb n="62"/>

</sp>

<sp><speaker>ΑΙΑΣ</speaker>
<l n="336">ἰώ μοί μοι.</l>
</sp>

<sp><speaker>ΧΟΡΟΣ</speaker>
<l n="337">ἁνὴρ ἔοικεν ἢ νοσεῖν, ἢ τοῖς πάλαι</l>
<l n="338">νοσήμασι ξυνοῦσι λυπεῖσθαι παρών.</l>
</sp>

<sp><speaker>ΑΙΑΣ</speaker>
<l n="339">ἰὼ παῖ παῖ.</l>
</sp>

<sp><speaker>ΤΕΚΜΗΣΣΑ</speaker>
<l n="340">ὤμοι τάλαινʼ· Εὐρύσακες, ἀμφὶ σοὶ βοᾷ.</l>
<l n="341">τί ποτε μενοινᾷ; ποῦ ποτʼ εἶ; τάλαινʼ ἐγώ.</l>
</sp>

<sp><speaker>ΑΙΑΣ</speaker>
<l n="342">Τεῦκρον καλῶ. ποῦ Τεῦκρος; ἦ τὸν εἰσαεὶ</l>
<l n="343">λεηλατήσει χρόνον, ἐγὼ δʼ ἀπόλλυμαι;</l>
</sp>

<sp><speaker>ΧΟΡΟΣ</speaker>
<l n="344">ἁνὴρ φρονεῖν ἔοικεν. ἀλλʼ ἀνοίγετε.</l>
<l n="345">τάχʼ ἄν τινʼ αἰδῶ κἀπʼ ἐμοὶ βλέψας λάβοι.</l>
</sp>

<sp><speaker>ΤΕΚΜΗΣΣΑ</speaker>
<l n="346">ἰδού, διοίγω· προσβλέπειν δʼ ἔξεστί σοι</l>
<l n="347">τὰ τοῦδε πράγη, καὐτὸς ὡς ἔχων κυρεῖ.</l>
</sp>

<sp><speaker>ΑΙΑΣ</speaker>

<milestone unit="strophe" n="1"/>
<l n="348">ἰὼ</l>
<l n="349">φίλοι ναυβάται, μόνοι ἐμῶν φίλων,</l>
<l n="350">μόνοι ἔτʼ ἐμμένοντες ὀρθῷ νόμῳ,</l>
<l n="351">ἴδεσθέ μʼ οἷον ἄρτι κῦ-</l>
<l n="352">μα φοινίας ὑπὸ ζάλης</l>
<l n="353">ἀμφίδρομον κυκλεῖται.</l>

<note n="350">ἔτʼ Hermann: τʼ codd.</note>

<pb n="64"/>

</sp>

<sp><speaker>ΟΡΟΣ</speaker>
<l n="354">οἴμʼ ὡς ἔοικας ὀρθὰ μαρτυρεῖν ἄγαν.</l>
<l n="355">δηλοῖ δὲ τοὔργον ὡς ἀφροντίστως ἔχει.</l>
</sp>

<sp><speaker>ΑΙΑΣ</speaker>
<milestone unit="antistrophe" n="1"/>

<l n="356">ἰὼ γένος ναΐας ἀρωγὸν τέχνας,</l>
<l n="357">ἅλιον ὃς ἐπέβας ἑλίσσων πλάταν,</l>
<l n="358">σέ τοι σέ τοι μόνον δέδορ-</l>
<l n="360">κα ποιμένων ἐπαρκέσοντʼ.</l>
<l n="361">ἀλλά με συνδάιξον.</l>
</sp>

<sp><speaker>ΧΟΡΟΣ</speaker>
<l n="362">εὔφημα φώνει· μὴ κακὸν κακῷ διδοὺς</l>
<l n="363">ἄκος πλέον τὸ πῆμα τῆς ἄτης τίθει.</l>
</sp>

<sp><speaker>ΑΙΑΣ</speaker>
<milestone unit="strophe" n="2"/>
<l n="364">ὁρᾷς τὸν θρασύν, τὸν εὐκάρδιον,</l>
<l n="365">τὸν ἐν δαΐοις ἄτρεστον μάχας,</l>
<l n="366">ἐν ἀφόβοις με θηρσὶ δεινὸν χέρας;</l>
<l n="367">οἴμοι γέλωτος· οἷον ὑβρίσθην ἄρα.</l>
</sp>

<sp><speaker>ΤΕΚΜΗΣΣΑ</speaker>
<l n="368">μή, δέσποτʼ Αἴας, λίσσομαί σʼ, αὔδα τάδε.</l>
</sp>

<sp><speaker>ΑΙΑΣ</speaker>
<l n="369">οὐκ ἐκτός; οὐκ ἄψορρον ἐκνεμῇ πόδα;</l>
<l n="370">αἰαῖ αἰαῖ.</l>



<note n="358">ἅλιον Hermann: ἁλίαν codd.</note>
<note n="360">ποιμένων] πημονὰν Reiske</note>
<note n="365">μάχας Blaydes: μάχαις codd.</note>

<pb n="66"/>

</sp>

<sp><speaker>ΤΕΚΜΗΣΣΑ</speaker>
<l n="371">ὦ πρὸς θεῶν ὕπεικε καὶ φρόνησον εὖ.</l>
</sp>

<sp><speaker>ΑΙΑΣ</speaker>
<l n="372">ὢ δύσμορος, ὃς χερὶ μὲν</l>
<l n="373">μεθῆκα τοὺς ἀλάστορας,</l>
<l n="374">ἐν δʼ ἑλίκεσσι βουσὶ καὶ</l>
<l n="375">κλυτοῖς πεσὼν αἰπολίοις</l>
<l n="376">ἐρεμνὸν αἷμʼ ἔδευσα.</l>
</sp>

<sp><speaker>ΧΟΡΟΣ</speaker>
<l n="377">τί δῆτʼ ἂν ἀλγοίης ἐπʼ ἐξειργασμένοις;</l>
<l n="378">οὐ γὰρ γένοιτʼ ἂν ταῦθʼ ὅπως οὐχ ὧδʼ ἔχοι.</l>
</sp>

<sp><speaker>ΑΙΑΣ</speaker>
<milestone unit="antistrophe" n="2"/>
<l n="379">ἰὼ πάνθʼ ὁρῶν, ἅπαντʼ ἀίων,</l>
<l n="380">κακῶν ὄργανον, τέκνον Λαρτίου,</l>
<l n="381">κακοπινέστατόν τʼ ἄλημα στρατοῦ,</l>
<l n="382">ἦ που πολὺν γέλωθʼ ὑφʼ ἡδονῆς ἄγεις.</l>
</sp>

<sp><speaker>ΧΟΡΟΣ</speaker>
<l n="383">ξὺν τῷ θεῷ πᾶς καὶ γελᾷ κὠδύρεται.</l>
</sp>

<sp><speaker>ΑΙΑΣ</speaker>
<l n="384">ἴδοιμι δή νιν, καίπερ ὧδʼ ἀτώμενος—</l>
<l n="385">ἰώ μοί μοι.</l>



<note n="371">Tecmessae tribuit K. O. Müller, choro codd.</note>
<note n="372">χερὶ μὲν Hermann (vid. ad 387): χερσὶ μὲν Lrpa: χεροῖν t</note>
<note n="378">ἔχοι Herwerda: ἔχειν codd. plerique</note>
<note n="379">ἅπαντʼ ἀίων Ll.-J.: ἁπάντων τʼ ἀίων p: ἁπάντων τʼ ἀεὶ cett.</note>

<pb n="68"/>

</sp>

<sp><speaker>ΧΟΡΟΣ</speaker>
<l n="386">μηδὲν μέγʼ εἴπῃς· οὐχ ὁρᾷς ἵνʼ εἶ κακοῦ;</l>
</sp>

<sp><speaker>ΑΙΑΣ</speaker>
<l n="387">ὦ Ζεῦ προγόνων προπάτωρ,</l>
<l n="388">πῶς ἂν τὸν αἱμυλώτατον,</l>
<l n="389">ἐχθρὸν ἄλημα, τούς τε δισσάρχας</l>
<l n="390">ὀλέσσας βασιλῆς,</l>
<l n="391">τέλος θάνοιμι καὐτός;</l>
</sp>

<sp><speaker>ΤΕΚΜΗΣΣΑ</speaker>
<l n="392">ὅταν κατεύχῃ ταῦθʼ, ὁμοῦ κἀμοὶ θανεῖν</l>
<l n="393">εὔχου· τί γὰρ δεῖ ζῆν με σοῦ τεθνηκότος;</l>
</sp>

<sp><speaker>ΑΙΑΣ</speaker>

<milestone unit="strophe" n="3"/>
<l n="394">ἰὼ</l>
<l n="395">σκότος, ἐμὸν φάος,</l>
<l n="395">ἔρεβος ὦ φαεννότατον, ὡς ἐμοί,</l>
<l n="396">ἕλεσθʼ ἕλεσθέ μʼ οἰκήτορα,</l>
<l n="397">ἕλεσθέ μʼ· οὔτε γὰρ θεῶν γένος</l>
<l n="398">οὔθʼ ἁμερίων ἔτʼ ἄξιος</l>
<l n="400">βλέπειν τινʼ εἰς ὄνησιν ἀνθρώπων.</l>
<l n="401">ἀλλά μʼ ἁ Διὸς</l>
<l n="402">ἀλκίμα θεὸς</l>
<l n="403">ὀλέθριον αἰκίζει.</l>
<l n="404">ποῖ τις οὖν φύγῃ;</l>
<l n="405">ποῖ μολὼν μενῶ;</l>
<l n="405">εἰ τὰ μὲν φθίνει,</l>
    <l n="406"><add>−⏑−</add> φίλοι,</l>
<l n="407">τοῖσδʼ ὁμοῦ πέλας,</l>


<note n="387">προπάτωρ: πάτερ t</note>
<note n="406">ex. gr. <add>πτώμασιν</add>, Ll.-J.</note>

<pb n="70"/>

<l n="408">μώραις δʼ ἄγραις προσκείμεθα,</l>
<l n="409">πᾶς δὲ στρατὸς δίπαλτος ἄν</l>
<l n="410">με χειρὶ φονεύοι.</l>
</sp>

<sp><speaker>ΤΕΚΜΗΣΣΑ</speaker>
<l n="410">ὦ δυστάλαινα, τοιάδʼ ἄνδρα χρήσιμον</l>
<l n="411">φωνεῖν, ἃ πρόσθεν οὗτος οὐκ ἔτλη ποτʼ ἄν.</l>
</sp>

<sp><speaker>ΑΙΑΣ</speaker>
<milestone unit="antistrophe" n="3"/>
<l n="412">ἰὼ πόροι ἁλίρροθοι</l>
<l n="413">πάραλά τʼ ἄντρα καὶ νέμος ἐπάκτιον,</l>
<l n="414">πολὺν πολύν με δαρόν τε δὴ</l>
<l n="415">κατείχετʼ ἀμφὶ Τροίαν χρόνον·</l>
<l n="416">ἀλλʼ οὐκέτι μʼ, οὐκέτʼ ἀμπνοὰς</l>
<l n="417">ἔχοντα· τοῦτό τις φρονῶν ἴστω.</l>
<l n="418">ὦ Σκαμάνδριοι</l>
<l n="419">γείτονες ῥοαὶ</l>
<l n="420">κακόφρονες Ἀργείοις,</l>
<l n="421">οὐκέτʼ ἄνδρα μὴ</l>
<l n="422">τόνδʼ ἴδητʼ—ἔπος</l>
<l n="423">ἐξερῶ μέγα—</l>
<l n="424">οἷον οὔτινα</l>
<l n="425">Τρωία στρατοῦ</l>
<l n="425">δέρχθη χθονὸς μολόντʼ ἀπὸ</l>
<l n="426">Ἑλλανίδος· τανῦν δʼ ἄτι-</l>
<l n="427">μος ὧδε πρόκειμαι.</l>
</sp>

<sp><speaker>ΧΟΡΟΣ</speaker>
<l n="428">οὔτοι σʼ ἀπείργειν οὔθʼ ὅπως ἐῶ λέγειν</l>
<l n="429">ἔχω, κακοῖς τοιοῖσδε συμπεπτωκότα.</l>


<note n="418">ὦ t: ἰὼ cett.</note>
<note n="420">κακόφρονες Ll.-J.: εὔφρονες codd.: ἐύφρονες Hermann</note>
<note n="424">Τρωία Ll.-J.: Τροία codd.</note>
<note n="428">οὔθʼ] οὐδʼ Elmsley</note>

<pb n="72"/>

</sp>

<sp><speaker>ΑΙΑΣ</speaker>
<l n="430">αἰαῖ· τίς ἄν ποτʼ ᾤεθʼ ὧδʼ ἐπώνυμον</l>
<l n="431">τοὐμὸν ξυνοίσειν ὄνομα τοῖς ἐμοῖς κακοῖς;</l>
<l n="432">νῦν γὰρ πάρεστι καὶ δὶς αἰάζειν ἐμοί,</l>
<l n="433"><del>καὶ τρίς· τοιούτοις γὰρ κακοῖς ἐντυγχάνω·</del></l>
<l n="434">ὅτου πατὴρ μὲν τῆσδʼ ἀπʼ Ἰδαίας χθονὸς</l>
<l n="435">τὰ πρῶτα καλλιστεῖʼ ἀριστεύσας στρατοῦ</l>
<l n="436">πρὸς οἶκον ἦλθε πᾶσαν εὔκλειαν φέρων·</l>
<l n="437">ἐγὼ δʼ ὁ κείνου παῖς, τὸν αὐτὸν ἐς τόπον</l>
<l n="438">Τροίας ἐπελθὼν οὐκ ἐλάσσονι σθένει,</l>
<l n="439">οὐδʼ ἔργα μείω χειρὸς ἀρκέσας ἐμῆς,</l>
<l n="440">ἄτιμος Ἀργείοισιν ὧδʼ ἀπόλλυμαι.</l>
<l n="441">καίτοι τοσοῦτόν γʼ ἐξεπίστασθαι δοκῶ,</l>
<l n="442">εἰ ζῶν Ἀχιλλεὺς τῶν ὅπλων τῶν ὧν πέρι</l>
<l n="443">κρίνειν ἔμελλε κράτος ἀριστείας τινί,</l>
<l n="444">οὐκ ἄν τις αὔτʼ ἔμαρψεν ἄλλος ἀντʼ ἐμοῦ.</l>
<l n="445">νῦν δʼ αὔτʼ Ἀτρεῖδαι φωτὶ παντουργῷ φρένας</l>
<l n="446">ἔπραξαν, ἀνδρὸς τοῦδʼ ἀπώσαντες κράτη.</l>
<l n="447">κεἰ μὴ τόδʼ ὄμμα καὶ φρένες διάστροφοι</l>
<l n="448">γνώμης ἀπῇξαν τῆς ἐμῆς, οὐκ ἄν ποτε</l>
<l n="449">δίκην κατʼ ἄλλου φωτὸς ὧδʼ ἐψήφισαν.</l>
<l n="450">νῦν δʼ ἡ Διὸς γοργῶπις ἀδάματος θεὰ</l>
<l n="451">ἤδη μʼ ἐπʼ αὐτοῖς χεῖρʼ ἐπευθύνοντʼ ἐμὴν</l>
<l n="452">ἔσφηλεν ἐμβαλοῦσα λυσσώδη νόσον,</l>
<l n="453">ὥστʼ ἐν τοιοῖσδε χεῖρας αἱμάξαι βοτοῖς·</l>
<l n="454">κεῖνοι δʼ ἐπεγγελῶσιν ἐκπεφευγότες,</l>



<note n="433">del. Morstadt</note>
<note n="446">ἔπραξαν] ἔπρασαν Hartung</note>
<note n="450">ἀδάματος Elmsley: ἀδάμαστος codd.</note>
<note n="451">ἐπευθύνοντʼ lC: ἐπεντύνοντʼ rpa</note>

<pb n="74"/>

<l n="455">ἐμοῦ μὲν οὐχ ἑκόντος· εἰ δέ τις θεῶν</l>
<l n="456">βλάπτοι, φύγοι τἂν χὠ κακὸς τὸν κρείσσονα.</l>
<l n="457">καὶ νῦν τί χρὴ δρᾶν; ὅστις ἐμφανῶς θεοῖς</l>
<l n="458">ἐχθαίρομαι, μισεῖ δέ μʼ Ἑλλήνων στρατός,</l>
<l n="459">ἔχθει δὲ Τροία πᾶσα καὶ πεδία τάδε.</l>
<l n="460">πότερα πρὸς οἴκους, ναυλόχους λιπὼν ἕδρας</l>
<l n="461">μόνους τʼ Ἀτρείδας, πέλαγος Αἰγαῖον περῶ;</l>
<l n="462">καὶ ποῖον ὄμμα πατρὶ δηλώσω φανεὶς</l>
<l n="463">Τελαμῶνι; πῶς με τλήσεταί ποτʼ εἰσιδεῖν</l>
<l n="464">γυμνὸν φανέντα τῶν ἀριστείων ἄτερ,</l>
<l n="465">ὧν αὐτὸς ἔσχε στέφανον εὐκλείας μέγαν;</l>
<l n="466">οὐκ ἔστι τοὔργον τλητόν. ἀλλὰ δῆτʼ ἰὼν</l>
<l n="467">πρὸς ἔρυμα Τρώων, ξυμπεσὼν μόνος μόνοις</l>
<l n="468">καὶ δρῶν τι χρηστόν, εἶτα λοίσθιον θάνω;</l>
<l n="469">ἀλλʼ ὧδέ γʼ Ἀτρείδας ἂν εὐφράναιμί που.</l>
<l n="470">οὐκ ἔστι ταῦτα. πεῖρά τις ζητητέα</l>
<l n="471">τοιάδʼ ἀφʼ ἧς γέροντι δηλώσω πατρὶ</l>
<l n="472">μή τοι φύσιν γʼ ἄσπλαγχνος ἐκ κείνου γεγώς.</l>
<l n="473">αἰσχρὸν γὰρ ἄνδρα τοῦ μακροῦ χρῄζειν βίου,</l>
<l n="474">κακοῖσιν ὅστις μηδὲν ἐξαλλάσσεται.</l>
<l n="475">τί γὰρ παρʼ ἦμαρ ἡμέρα τέρπειν ἔχει</l>
<l n="476">προσθεῖσα κἀναθεῖσα τοῦ γε κατθανεῖν;</l>
<l n="477">οὐκ ἂν πριαίμην οὐδενὸς λόγου βροτὸν</l>
<l n="478">ὅστις κεναῖσιν ἐλπίσιν θερμαίνεται.</l>
<l n="479">ἀλλʼ ἢ καλῶς ζῆν ἢ καλῶς τεθνηκέναι</l>


<l n="480">τὸν εὐγενῆ χρή. πάντʼ ἀκήκοας λόγον.</l>
<note n="456">τἂν QC, coni. Elmsley: γʼ ἂν cett.</note>



<pb n="76"/>

</sp>

<sp><speaker>ΧΟΡΟΣ</speaker>
<l n="481">οὐδεὶς ἐρεῖ ποθʼ ὡς ὑπόβλητον λόγον,</l>
<l n="482">Αἴας, ἔλεξας, ἀλλὰ τῆς σαυτοῦ φρενός.</l>
<l n="483">παῦσαί γε μέντοι καὶ δὸς ἀνδράσιν φίλοις</l>
<l n="484">γνώμης κρατῆσαι, τάσδε φροντίδας μεθείς.</l>
</sp>

<sp><speaker>ΤΕΚΜΗΣΣΑ</speaker>
<l n="485">ὦ δέσποτʼ Αἴας, τῆς ἀναγκαίας τύχης</l>
<l n="486">οὐκ ἔστιν οὐδὲν μεῖζον ἀνθρώποις κακόν.</l>
<l n="487">ἐγὼ δʼ ἐλευθέρου μὲν ἐξέφυν πατρός,</l>
<l n="488">εἴπερ τινὸς σθένοντος ἐν πλούτῳ Φρυγῶν·</l>
<l n="489">νῦν δʼ εἰμὶ δούλη. θεοῖς γὰρ ὧδʼ ἔδοξέ που</l>
<l n="490">καὶ σῇ μάλιστα χειρί. τοιγαροῦν, ἐπεὶ</l>
<l n="491">τὸ σὸν λέχος ξυνῆλθον, εὖ φρονῶ τὰ σά,</l>
<l n="492">καί σʼ ἀντιάζω πρός τʼ ἐφεστίου Διὸς</l>
<l n="493">εὐνῆς τε τῆς σῆς, ᾗ συνηλλάχθης ἐμοί,</l>
<l n="494">μή μʼ ἀξιώσῃς βάξιν ἀλγεινὴν λαβεῖν</l>
<l n="495">τῶν σῶν ὑπʼ ἐχθρῶν, χειρίαν ἐφείς τινι.</l>
<l n="496">ᾗ γὰρ θάνῃς σὺ καὶ τελευτήσας ἀφῇς,</l>
<l n="497">ταύτῃ νόμιζε κἀμὲ τῇ τόθʼ ἡμέρᾳ</l>
<l n="498">βίᾳ ξυναρπασθεῖσαν Ἀργείων ὕπο</l>
<l n="499">ξὺν παιδὶ τῷ σῷ δουλίαν ἕξειν τροφήν.</l>
<l n="500">καί τις πικρὸν πρόσφθεγμα δεσποτῶν ἐρεῖ</l>
<l n="501">λόγοις ἰάπτων, “ἴδετε τὴν ὁμευνέτιν</l>
<l n="502">Αἴαντος, ὃς μέγιστον ἴσχυσε στρατοῦ,</l>
<l n="503">οἵας λατρείας ἀνθʼ ὅσου ζήλου τρέφει.”</l>
<l n="504">τοιαῦτʼ ἐρεῖ τις· κἀμὲ μὲν δαίμων ἐλᾷ,</l>
<l n="505">σοὶ δʼ αἰσχρὰ τἄπη ταῦτα καὶ τῷ σῷ γένει.</l>


<note n="495">ἐφείς LGpt: ἀφείς cett.</note>
<note n="496">ᾗ Bothe: ἢν a: εἰ cett.</note>

<pb n="78"/>

<l n="506">ἀλλʼ αἴδεσαι μὲν πατέρα τὸν σὸν ἐν λυγρῷ</l>
<l n="507">γήρᾳ προλείπων, αἴδεσαι δὲ μητέρα</l>
<l n="508">πολλῶν ἐτῶν κληροῦχον, ἥ σε πολλάκις</l>
<l n="509">θεοῖς ἀρᾶται ζῶντα πρὸς δόμους μολεῖν·</l>
<l n="510">οἴκτιρε δʼ, ὦναξ, παῖδα τὸν σόν, εἰ νέας</l>
<l n="511">τροφῆς στερηθεὶς σοῦ διοίσεται μόνος</l>
<l n="512">ὑπʼ ὀρφανιστῶν μὴ φίλων, ὅσον κακὸν</l>
<l n="513">κείνῳ τε κἀμοὶ τοῦθʼ, ὅταν θάνῃς, νεμεῖς.</l>
<l n="514">ἐμοὶ γὰρ οὐκέτʼ ἔστιν εἰς ὅ τι βλέπω</l>
<l n="515">πλὴν σοῦ. σὺ γάρ μοι πατρίδʼ ᾔστωσας δορί,</l>
<l n="516">καὶ μητέρʼ ἄλλη μοῖρα τὸν φύσαντά τε</l>
<l n="517">καθεῖλεν Ἅιδου θανασίμους οἰκήτορας.</l>
<l n="518">τίς δῆτʼ ἐμοὶ γένοιτʼ ἂν ἀντὶ σοῦ πατρίς;</l>
<l n="519">τίς πλοῦτος; ἐν σοὶ πᾶσʼ ἔγωγε σῴζομαι.</l>
<l n="520">ἀλλʼ ἴσχε κἀμοῦ μνῆστιν· ἀνδρί τοι χρεὼν</l>
<l n="521">μνήμην προσεῖναι, τερπνὸν εἴ τί που πάθοι.</l>
<l n="522">χάρις χάριν γάρ ἐστιν ἡ τίκτουσʼ ἀεί·</l>
<l n="523">ὅτου δʼ ἀπορρεῖ μνῆστις εὖ πεπονθότος,</l>
<l n="524">οὐκ ἂν γένοιτʼ ἔθʼ οὗτος εὐγενὴς ἀνήρ.</l>
</sp>

<sp><speaker>ΧΟΡΟΣ</speaker>
<l n="525">Αἴας, ἔχειν σʼ ἂν οἶκτον ὡς κἀγὼ φρενὶ</l>
<l n="526">θέλοιμʼ ἄν· αἰνοίης γὰρ ἂν τὰ τῆσδʼ ἔπη.</l>
</sp>

<sp><speaker>ΑΙΑΣ</speaker>
<l n="527">καὶ κάρτʼ ἐπαίνου τεύξεται πρὸς γοῦν ἐμοῦ,</l>
<l n="528">ἐὰν μόνον τὸ ταχθὲν εὖ τολμᾷ τελεῖν.</l>
</sp>

<sp><speaker>ΤΕΚΜΗΣΣΑ</speaker>
<l n="529">ἀλλʼ, ὦ φίλʼ Αἴας, πάντʼ ἔγωγε πείσομαι.</l>

<pb n="80"/>

</sp>

<sp><speaker>ΑΙΑΣ</speaker>
<l n="530">κόμιζέ νύν μοι παῖδα τὸν ἐμόν, ὡς ἴδω.</l>
</sp>

<sp><speaker>ΤΕΚΜΗΣΣΑ</speaker>
<l n="531">καὶ μὴν φόβοισί γʼ αὐτὸν ἐξελυσάμην.</l>
</sp>

<sp><speaker>ΑΙΑΣ</speaker>
<l n="532">ἐν τοῖσδε τοῖς κακοῖσιν, ἢ τί μοι λέγεις;</l>
</sp>

<sp><speaker>ΤΕΚΜΗΣΣΑ</speaker>
<l n="533">μὴ σοί γέ που δύστηνος ἀντήσας θάνοι.</l>
</sp>

<sp><speaker>ΑΙΑΣ</speaker>
<l n="534">πρέπον γέ τἂν ἦν· δαίμονος τοὐμοῦ τόδε.</l>
</sp>

<sp><speaker>ΤΕΚΜΗΣΣΑ</speaker>
<l n="535">ἀλλʼ οὖν ἐγὼ ʼφύλαξα τοῦτό γʼ ἀρκέσαι.</l>
</sp>

<sp><speaker>ΑΙΑΣ</speaker>
<l n="536">ἐπήνεσʼ ἔργον καὶ πρόνοιαν ἣν ἔθου.</l>
</sp>

<sp><speaker>ΤΕΚΜΗΣΣΑ</speaker>
<l n="537">τί δῆτʼ ἂν ὡς ἐκ τῶνδʼ ἂν ὠφελοῖμί σε;</l>
</sp>

<sp><speaker>ΑΙΑΣ</speaker>
<l n="538">δός μοι προσειπεῖν αὐτὸν ἐμφανῆ τʼ ἰδεῖν.</l>
</sp>

<sp><speaker>ΤΕΚΜΗΣΣΑ</speaker>
<l n="539">καὶ μὴν πέλας γε προσπόλοις φυλάσσεται.</l>
</sp>

<sp><speaker>ΑΙΑΣ</speaker>
<l n="540">τί δῆτα μέλλει μὴ οὐ παρουσίαν ἔχειν;</l>
</sp>

<sp><speaker>ΤΕΚΜΗΣΣΑ</speaker>
<l n="541">ὦ παῖ, πατὴρ καλεῖ σε. δεῦρο προσπόλων</l>
<l n="542">ἄγʼ αὐτὸν ὅσπερ χερσὶν εὐθύνων κυρεῖς.</l>


<note n="534">post ἦν interpunxit Jackson</note>


<pb n="82"/>

</sp>

<sp><speaker>ΑΙΑΣ</speaker>
<l n="543">ἕρποντι φωνεῖς, ἢ λελειμμένῳ λόγου;</l>
</sp>

<sp><speaker>ΤΕΚΜΗΣΣΑ</speaker>
<l n="544">καὶ δὴ κομίζει προσπόλων ὅδʼ ἐγγύθεν.</l>
</sp>

<sp><speaker>ΑΙΑΣ</speaker>
<l n="545">αἶρʼ αὐτόν, αἶρε δεῦρο· ταρβήσει γὰρ οὔ,</l>
<l n="546">νεοσφαγῆ τοῦτόν γε προσλεύσσων φόνον,</l>
<l n="547">εἴπερ δικαίως ἔστʼ ἐμὸς τὰ πατρόθεν.</l>
<l n="548">ἀλλʼ αὐτίκʼ ὠμοῖς αὐτὸν ἐν νόμοις πατρὸς</l>
<l n="549">δεῖ πωλοδαμνεῖν κἀξομοιοῦσθαι φύσιν.</l>
<l n="550">ὦ παῖ, γένοιο πατρὸς εὐτυχέστερος,</l>
<l n="551">τὰ δʼ ἄλλʼ ὁμοῖος· καὶ γένοιʼ ἂν οὐ κακός.</l>
<l n="552">καίτοι σε καὶ νῦν τοῦτό γε ζηλοῦν ἔχω,</l>
<l n="553">ὁθούνεκʼ οὐδὲν τῶνδʼ ἐπαισθάνῃ κακῶν.</l>
<l n="554">ἐν τῷ φρονεῖν γὰρ μηδὲν ἥδιστος βίος,</l>
<l n="555">ἕως τὸ χαίρειν καὶ τὸ λυπεῖσθαι μάθῃς.</l>
<l n="556">ὅταν δʼ ἵκῃ πρὸς τοῦτο, δεῖ σʼ ὅπως πατρὸς</l>
<l n="557">δείξεις ἐν ἐχθροῖς οἷος ἐξ οἵου ʼτράφης.</l>
<l n="558">τέως δὲ κούφοις πνεύμασιν βόσκου, νέαν</l>
<l n="559">ψυχὴν ἀτάλλων, μητρὶ τῇδε χαρμονήν.</l>
<l n="560">οὔτοι σʼ Ἀχαιῶν, οἶδα, μή τις ὑβρίσῃ</l>
<l n="561">στυγναῖσι λώβαις, οὐδὲ χωρὶς ὄντʼ ἐμοῦ.</l>
<l n="562">τοῖον πυλωρὸν φύλακα Τεῦκρον ἀμφί σοι</l>
<l n="563">λείψω τροφῆς ἄοκνον ἔμπα κεἰ τανῦν</l>
<l n="564">τηλωπὸς οἰχνεῖ, δυσμενῶν θήραν ἔχων.</l>
<l n="565">ἀλλʼ, ἄνδρες ἀσπιστῆρες, ἐνάλιος λεώς,</l>
<l n="566">ὑμῖν τε κοινὴν τήνδʼ ἐπισκήπτω χάριν,</l>


<note n="543">λόγου rpat: -ων 1</note>
<note n="554">post hunc versum τὸ μὴ φρονεῖν γὰρ κάρτʼ ἀνώδυνον κακόν praebent codd. et Suda: om. Stobaeus: del. Valckenaer</note>

<pb n="84"/>

<l n="567">κείνῳ τʼ ἐμὴν ἀγγείλατʼ ἐντολήν, ὅπως</l>
<l n="568">τὸν παῖδα τόνδε πρὸς δόμους ἐμοὺς ἄγων</l>
<l n="569">Τελαμῶνι δείξει μητρί τʼ, Ἐριβοίᾳ λέγω,</l>
<l n="570">ὥς σφιν γένηται γηροβοσκὸς εἰσαεί,</l>
<l n="571"><del>μέχρις οὗ μυχοὺς κίχωσι τοῦ κάτω θεοῦ,</del></l>
<l n="572">καὶ τἀμὰ τεύχη μήτʼ ἀγωνάρχαι τινὲς</l>
<l n="573">θήσουσʼ Ἀχαιοῖς μήθʼ ὁ λυμεὼν ἐμός.</l>
<l n="574">ἀλλʼ αὐτό μοι σύ, παῖ, λαβὼν τοὐπώνυμον,</l>
<l n="575">Εὐρύσακες, ἴσχε διὰ πολυρράφου στρέφων</l>
<l n="576">πόρπακος ἑπτάβοιον ἄρρηκτον σάκος·</l>
<l n="577">τὰ δʼ ἄλλα τεύχη κοίνʼ ἐμοὶ τεθάψεται.</l>
<l n="578">ἀλλʼ ὡς τάχος τὸν παῖδα τόνδʼ ἤδη δέχου,</l>
<l n="579">καὶ δῶμα πάκτου, μηδʼ ἐπισκήνους γόους</l>
<l n="580">δάκρυε. κάρτα τοι φιλοίκτιστον γυνή.</l>
<l n="581">πύκαζε θᾶσσον. οὐ πρὸς ἰατροῦ σοφοῦ</l>
<l n="582">θρηνεῖν ἐπῳδὰς πρὸς τομῶντι πήματι.</l>
</sp>

<sp><speaker>ΧΟΡΟΣ</speaker>
<l n="583">δέδοικʼ ἀκούων τήνδε τὴν προθυμίαν.</l>
<l n="584">οὐ γάρ μʼ ἀρέσκει γλῶσσά σου τεθηγμένη.</l>
</sp>

<sp><speaker>ΤΕΚΜΗΣΣΑ</speaker>
<l n="585">ὦ δέσποτʼ Αἴας, τί ποτε δρασείεις φρενί;</l>
</sp>

<sp><speaker>ΑΙΑΣ</speaker>
<l n="586">μὴ κρῖνε, μὴ ʼξέταζε· σωφρονεῖν καλόν.</l>
</sp>

<sp><speaker>ΤΕΚΜΗΣΣΑ</speaker>
<l n="587">οἴμʼ ὡς ἀθυμῶ· καί σε πρὸς τοῦ σοῦ τέκνου</l>
<l n="588">καὶ θεῶν ἱκνοῦμαι, μὴ προδοὺς ἡμᾶς γένῃ.</l>


<note n="571">del. Elmsley</note>
<note n="574">τοὐπώνυμον Fraenkel: ἐπώνυμον codd.</note>
<note n="582">θρηνεῖν Lrpa: θροεῖν pat</note>

<pb n="86"/>

</sp>

<sp><speaker>ΑΙΑΣ</speaker>
<l n="589">ἄγαν γε λυπεῖς. οὐ κάτοισθʼ ἐγὼ θεοῖς</l>
<l n="590">ὡς οὐδὲν ἀρκεῖν εἴμʼ ὀφειλέτης ἔτι;</l>
</sp>

<sp><speaker>ΤΕΚΜΗΣΣΑ</speaker>
<l n="591">εὔφημα φώνει.</l>
</sp>

<sp><speaker>ΑΙΑΣ</speaker>
<l n="592">τοῖς ἀκούουσιν λέγε.</l>
</sp>

<sp><speaker>ΤΕΚΜΗΣΣΑ</speaker>
<l n="593">σὺ δʼ οὐχὶ πείσῃ;</l>
</sp>

<sp><speaker>ΑΙΑΣ</speaker>
<l n="594">πόλλʼ ἄγαν ἤδη θροεῖς.</l>
</sp>

<sp><speaker>ΤΕΚΜΗΣΣΑ</speaker>
<l n="595">ταρβῶ γάρ, ὦναξ.</l>
</sp>

<sp><speaker>ΑΙΑΣ</speaker>
<l n="596">οὐ ξυνέρξεθʼ ὡς τάχος;</l>
</sp>

<sp><speaker>ΤΕΚΜΗΣΣΑ</speaker>
<l n="597">πρὸς θεῶν, μαλάσσου.</l>
</sp>

<sp><speaker>ΑΙΑΣ</speaker>
<l n="598">μῶρά μοι δοκεῖς φρονεῖν,</l>
<l n="595">εἰ τοὐμὸν ἦθος ἄρτι παιδεύειν νοεῖς.</l>
</sp>

<sp><speaker>ΧΟΡΟΣ</speaker>
<milestone unit="strophe" n="1"/>
<l n="596">ὦ κλεινὰ Σαλαμίς, σὺ μέν που</l>

<l n="597">ναίεις ἁλίπλακτος εὐδαίμων,</l>
<l n="598">πᾶσιν περίφαντος αἰεί·</l>
<l n="600">ἐγὼ δʼ ὁ τλάμων παλαιὸς ἀφʼ οὗ χρόνος</l>

<pb n="88"/>

<l n="601">†Ἰδαῖα μίμνων λειμωνίᾳ ποίᾳ† μη-</l>
<l n="602">νῶν ἀνήριθμος αἰὲν εὐνῶμαι</l>
<l n="605">χρόνῳ τρυχόμενος,</l>
<l n="606">κακὰν ἐλπίδʼ ἔχων</l>
<l n="607">ἔτι μέ ποτʼ ἀνύσειν τὸν ἀπότροπον ἀΐδηλον Ἅιδαν.</l>
<milestone unit="antistrophe" n="1"/>
<l n="608">καί μοι δυσθεράπευτος Αἴας</l>
<l n="610">ξύνεστιν ἔφεδρος, ὤμοι μοι,</l>
<l n="611">θείᾳ μανίᾳ ξύναυλος.</l>
<l n="612">ὃν ἐξεπέμψω πρὶν δή ποτε θουρίῳ</l>
<l n="613">κρατοῦντʼ ἐν Ἄρει· νῦν δʼ αὖ φρενὸς οἰοβώ-</l>
<l n="615">τας φίλοις μέγα πένθος ηὕρηται,</l>
<l n="616">τὰ πρὶν δʼ ἔργα χεροῖν</l>
<l n="617">μεγίστας ἀρετᾶς</l>
<l n="618">ἄφιλα παρʼ ἀφίλοις ἔπεσʼ ἔπεσε μελέοις</l>
<l n="620">Ἀτρείδαις.</l>
<milestone unit="strophe" n="2"/>
<l n="621">ἦ που παλαιᾷ μὲν σύντροφος ἁμέρᾳ,</l>
<l n="625">λευκῷ τε γήρᾳ μάτηρ νιν ὅταν νοσοῦν-</l>
<l n="626">τα φρενοβόρως ἀκούσῃ,</l>
<l n="627">αἴλινον αἴλινον</l>
<l n="628">οὐδʼ οἰκτρᾶς γόον ὄρνιθος ἀηδοῦς</l>
<l n="630">σχήσει δύσμορος, ἀλλʼ ὀξυτόνους μὲν ᾠδὰς</l>
<l n="631">θρηνήσει, χερόπληκτοι δʼ</l>
<l n="632">ἐν στέρνοισι πεσοῦνται</l>
<l n="633">δοῦποι καὶ πολιᾶς ἄμυγμα χαίτας.</l>
<l n="635">κρείσσων γὰρ Ἅιδᾳ κεύθων ὁ νοσῶν</l>
<l n="636">μάταν,</l>
<milestone unit="antistrophe" n="2"/>
<l n="637">ὃς εἷς πατρῴας ἥκων γενεᾶς ἄρι-</l>



<note n="601">ex. gr. μίμνων ἀνʼ Ἴδαν λειμῶνι ποᾶντι Pearson μηνῶν Hermann: μήλων codd.</note>
<note n="622">σύντροφος Nauck: ἔντροφος codd.</note>
<note n="625">λευκῷ] λευκά Schneidewin | τε Suda: δὲ codd.</note>
<note n="626">φρενοβόρως Dindorf: φρενομόρως vel -μώρως codd.</note>
<note n="629">σχήσει Reiske: ἥσει Lrpat</note>
<note n="634">ἄμυγμα Bothe: -ατα codd.</note>
<note n="635">ὁ Lobeck: ἢ codd.</note>
<note n="636">εἷς Ll.-J.: ἐκ codd. ἄριστα Livineii ‘V’: ἄριστος t</note>

<pb n="90"/>

<l n="638">στα πολυπόνων Ἀχαιῶν,</l>
<l n="639">οὐκέτι συντρόφοις</l>
<l n="640">ὀργαῖς ἔμπεδος, ἀλλʼ ἐκτὸς ὁμιλεῖ.</l>
<l n="641">ὦ τλᾶμον πάτερ, οἵαν σε μένει πυθέσθαι</l>
<l n="642">παιδὸς δύσφορον ἄταν,</l>
<l n="643">ἃν οὔπω τις ἔθρεψεν</l>
<l n="645">αἰὼν Αἰακιδᾶν ἄτερθε τοῦδε.</l>
</sp>

<sp><speaker>ΑΙΑΣ</speaker>
<l n="646">ἅπανθʼ ὁ μακρὸς κἀναρίθμητος χρόνος</l>
<l n="647">φύει τʼ ἄδηλα καὶ φανέντα κρύπτεται·</l>
<l n="648">κοὐκ ἔστʼ ἄελπτον οὐδέν, ἀλλʼ ἁλίσκεται</l>
<l n="649">χὠ δεινὸς ὅρκος χαἰ περισκελεῖς φρένες.</l>
<l n="650">κἀγὼ γάρ, ὃς τὰ δείνʼ ἐκαρτέρουν τότε,</l>
<l n="651">βαφῇ σίδηρος ὣς ἐθηλύνθην στόμα</l>
<l n="652">πρὸς τῆσδε τῆς γυναικός· οἰκτίρω δέ νιν</l>
<l n="653">χήραν παρʼ ἐχθροῖς παῖδά τʼ ὀρφανὸν λιπεῖν.</l>
<l n="654">ἀλλʼ εἶμι πρός τε λουτρὰ καὶ παρακτίους</l>
<l n="655">λειμῶνας, ὡς ἂν λύμαθʼ ἁγνίσας ἐμὰ</l>
<l n="656">μῆνιν βαρεῖαν ἐξαλύξωμαι θεᾶς·</l>
<l n="657">μολών τε χῶρον ἔνθʼ ἂν ἀστιβῆ κίχω</l>
<l n="658">κρύψω τόδʼ ἔγχος τοὐμόν, ἔχθιστον βελῶν,</l>
<l n="659">γαίας ὀρύξας ἔνθα μή τις ὄψεται,</l>
<l n="660">ἀλλʼ αὐτὸ νὺξ Ἅιδης τε σῳζόντων κάτω.</l>
<l n="661">ἐγὼ γὰρ ἐξ οὗ χειρὶ τοῦτʼ ἐδεξάμην</l>
<l n="662">παρʼ Ἕκτορος δώρημα δυσμενεστάτου,</l>
<l n="663">οὔπω τι κεδνὸν ἔσχον Ἀργείων πάρα.</l>
<l n="664">ἀλλʼ ἔστʼ ἀληθὴς ἡ βροτῶν παροιμία,</l>



<note n="645">δίων Reiske</note>
<note n="647">φύει: φαίνει Herwerden</note>
<note n="649">χαἰ Musgrave: καὶ codd.</note>
<note n="656">ἐξαλύξωμαι Hesych.: ἐξαλεύσωμαι codd.</note>

<pb n="92"/>

<l n="665">ἐχθρῶν ἄδωρα δῶρα κοὐκ ὀνήσιμα.</l>
<l n="666">τοιγὰρ τὸ λοιπὸν εἰσόμεσθα μὲν θεοῖς</l>
<l n="667">εἴκειν, μαθησόμεσθα δʼ Ἀτρείδας σέβειν.</l>
<l n="668">ἄρχοντές εἰσιν, ὥσθʼ ὑπεικτέον. τί μήν;</l>
<l n="669">καὶ γὰρ τὰ δεινὰ καὶ τὰ καρτερώτατα</l>
<l n="670">τιμαῖς ὑπείκει· τοῦτο μὲν νιφοστιβεῖς</l>
<l n="671">χειμῶνες ἐκχωροῦσιν εὐκάρπῳ θέρει·</l>
<l n="672">ἐξίσταται δὲ νυκτὸς αἰανὴς κύκλος</l>
<l n="673">τῇ λευκοπώλῳ φέγγος ἡμέρᾳ φλέγειν·</l>
<l n="674">δεινῶν δʼ ἄημα πνευμάτων ἐκοίμισε</l>
<l n="675">στένοντα πόντον· ἐν δʼ ὁ παγκρατὴς Ὕπνος</l>
<l n="676">λύει πεδήσας, οὐδʼ ἀεὶ λαβὼν ἔχει·</l>
<l n="677">ἡμεῖς δὲ πῶς οὐ γνωσόμεσθα σωφρονεῖν;</l>
<l n="678">ἔγωγʼ· ἐπίσταμαι γὰρ ἀρτίως ὅτι</l>
<l n="679">ὅ τʼ ἐχθρὸς ἡμῖν ἐς τοσόνδʼ ἐχθαρτέος,</l>
<l n="680">ὡς καὶ φιλήσων αὖθις, ἔς τε τὸν φίλον</l>
<l n="681">τοσαῦθʼ ὑπουργῶν ὠφελεῖν βουλήσομαι,</l>
<l n="682">ὡς αἰὲν οὐ μενοῦντα. τοῖς πολλοῖσι γὰρ</l>
<l n="683">βροτῶν ἄπιστός ἐσθʼ ἑταιρείας λιμήν.</l>
<l n="684">ἀλλʼ ἀμφὶ μὲν τούτοισιν εὖ σχήσει· σὺ δὲ</l>
<l n="685">ἔσω θεοῖς ἐλθοῦσα διὰ τέλους, γύναι,</l>
<l n="686">εὔχου τελεῖσθαι τοὐμὸν ὧν ἐρᾷ κέαρ.</l>
<l n="687">ὑμεῖς θʼ, ἑταῖροι, ταὐτὰ τῇδέ μοι τάδε</l>
<l n="688">τιμᾶτε, Τεύκρῳ τʼ, ἢν μόλῃ, σημήνατε</l>
<l n="689">μέλειν μὲν ἡμῶν, εὐνοεῖν δʼ ὑμῖν ἅμα·</l>
<l n="690">ἐγὼ γὰρ εἶμʼ ἐκεῖσʼ ὅποι πορευτέον,</l>
<l n="691">ὑμεῖς δʼ ἃ φράζω δρᾶτε, καὶ τάχʼ ἄν μʼ ἴσως</l>
<l n="692">πύθοισθε, κεἰ νῦν δυστυχῶ, σεσωμένον.</l>


<note n="668">τί μήν; Linwood: τί μή; codd.</note>
<note n="674">δεινῶν GQpat: -ὸν 1R | δʼ Hermann: τʼ codd.</note>
<note n="678">ἔγωγʼ Brunck: ἐγὼ δʼ codd.</note>
<note n="679">ἡμῖν K: ἤμην cett.</note>

<pb n="94"/>

</sp>

<sp><speaker>ΧΟΡΟΣ</speaker>
<milestone unit="strophe" n="1"/>
<l n="693">ἔφριξʼ ἔρωτι, περιχαρὴς δʼ ἀνεπτάμαν.</l>
<l n="694">ἰὼ ἰὼ Πὰν Πάν,</l>
<l n="695">ὦ Πὰν Πὰν ἁλίπλαγκτε, Κυλ-</l>
<l n="696">λανίας χιονοκτύπου</l>
<l n="697">πετραίας ἀπὸ δειράδος φάνηθʼ, ὦ</l>
<l n="698">θεῶν χοροποίʼ ἄναξ, ὅπως μοι</l>
<l n="699">Μύσια Κνώσιʼ ὀρ-</l>
<l n="700">χήματʼ αὐτοδαῆ ξυνὼν ἰάψῃς.</l>
<l n="701">νῦν γὰρ ἐμοὶ μέλει χορεῦσαι.</l>
<l n="702">Ἰκαρίων δʼ ὑπὲρ κελεύθων</l>
<l n="703">μολὼν ἄναξ Ἀπόλλων</l>
<l n="704">ὁ Δάλιος εὔγνωστος</l>
<l n="705">ἐμοὶ ξυνείη διὰ παντὸς εὔφρων.</l>
<milestone unit="antistrophe" n="1"/>
<l n="706">ἔλυσεν αἰνὸν ἄχος ἀπʼ ὀμμάτων Ἄρης.</l>
<l n="707">ἰὼ ἰώ, νῦν αὖ,</l>
<l n="708">νῦν, ὦ Ζεῦ, πάρα λευκὸν εὐ</l>
<l n="709">άμερον πελάσαι φάος</l>
<l n="710">θοᾶν ὠκυάλων νεῶν, ὅτʼ Αἴας</l>
<l n="711">λαθίπονος πάλιν, θεῶν δʼ αὖ</l>
<l n="712">πάνθυτα θέσμιʼ ἐξ-</l>
<l n="713">ήνυσʼ εὐνομίᾳ σέβων μεγίστᾳ.</l>
<l n="714">πάνθʼ ὁ μέγας χρόνος μαραίνει·</l>
<l n="715">κοὐδὲν ἀναύδητον φατίξαιμʼ</l>
<l n="716">ἄν, εὖτέ γʼ ἐξ ἀέλπτων</l>
<l n="717">Αἴας μετανεγνώσθη</l>
<l n="718">θυμῶν τʼ Ἀτρείδαις μεγάλων τε νεικέων.</l>


<note n="699">Μύσια Π 1 et Suda: Νύσια codd.</note>
<note n="702">κελεύθων Ll.-J.: πελαγέων codd.</note>
<note n="706">γὰρ post ἔλυσε(ν) habent codd., del. Elmsley</note>
<note n="714">post μαραίνει add. τε καὶ φλέγει codd., del Livineius</note>
<note n="715">φατίσαιμʼ Livineius</note>
<note n="718">θυμῶν Gγρ, N s.l.: θυμὸν cett.: θυμοῦ Hermann</note>

<pb n="96"/>

</sp>

<sp><speaker>ΑΓΓΕΛΟΣ</speaker>
<l n="719">ἄνδρες φίλοι, τὸ πρῶτον ἀγγεῖλαι θέλω,</l>
<l n="720">Τεῦκρος πάρεστιν ἄρτι Μυσίων ἀπὸ</l>
<l n="721">κρημνῶν· μέσον δὲ προσμολὼν στρατήγιον</l>
<l n="722">κυδάζεται τοῖς πᾶσιν Ἀργείοις ὁμοῦ.</l>
<l n="723">στείχοντα γὰρ πρόσωθεν αὐτὸν ἐν κύκλῳ</l>
<l n="724">μαθόντες ἀμφέστησαν, εἶτʼ ὀνείδεσιν</l>
<l n="725">ἤρασσον ἔνθεν κἄνθεν οὔτις ἔσθʼ ὃς οὔ,</l>
<l n="726">τὸν τοῦ μανέντος κἀπιβουλευτοῦ στρατῷ</l>
<l n="727">ξύναιμον ἀποκαλοῦντες, ὥς τʼ οὐκ ἀρκέσοι</l>
<l n="728">τὸ μὴ οὐ πέτροισι πᾶς καταξανθεὶς θανεῖν.</l>
<l n="729">ὥστʼ ἐς τοσοῦτον ἦλθον ὥστε καὶ χεροῖν</l>
<l n="730">κολεῶν ἐρυστὰ διεπεραιώθη ξίφη.</l>
<l n="731">λήγει δʼ ἔρις δραμοῦσα τοῦ προσωτάτω</l>
<l n="732">ἀνδρῶν γερόντων ἐν ξυναλλαγῇ λόγου.</l>
<l n="733">ἀλλʼ ἡμὶν Αἴας ποῦ ʼστιν, ὡς φράσω τάδε;</l>
<l n="734">τοῖς κυρίοις γὰρ πάντα χρὴ δηλοῦν λόγον.</l>
</sp>

<sp><speaker>ΧΟΡΟΣ</speaker>
<l n="735">οὐκ ἔνδον, ἀλλὰ φροῦδος ἀρτίως, νέας</l>
<l n="736">βουλὰς νέοισιν ἐγκαταζεύξας τρόποις.</l>
</sp>

<sp><speaker>ΑΓΓΕΛΟΣ</speaker>
    <l n="737"> ἰοὺ ἰού.</l>
<l n="738">βραδεῖαν ἡμᾶς ἆρʼ ὁ τήνδε τὴν ὁδὸν</l>
<l n="739">πέμπων ἔπεμψεν, ἢ ʼφάνην ἐγὼ βραδύς.</l>
</sp>

<sp><speaker>ΧΟΡΟΣ</speaker>
<l n="740">τί δʼ ἐστὶ χρείας τῆσδʼ ὑπεσπανισμένον;</l>


<note n="726">στρατῷ Schaefer: στρατοῦ codd.</note>
<note n="738">βραδεῖαν] μάταιον Nauck</note>

<pb n="98"/>

</sp>

<sp><speaker>ΑΓΓΕΛΟΣ</speaker>
<l n="741">τὸν ἄνδρʼ ἀπηύδα Τεῦκρος ἔνδοθεν στέγης</l>
<l n="742">μὴ ʼξω παρεῖναι, πρὶν παρὼν αὐτὸς τύχῃ.</l>
</sp>

<sp><speaker>ΧΟΡΟΣ</speaker>
<l n="743">ἀλλʼ οἴχεταί τοι, πρὸς τὸ κέρδιον τραπεὶς</l>
<l n="744">γνώμης, θεοῖσιν ὡς καταλλαχθῇ χόλου.</l>
</sp>

<sp><speaker>ΑΓΓΕΛΟΣ</speaker>
<l n="745">ταῦτʼ ἐστὶ τἄπη μωρίας πολλῆς πλέα,</l>
<l n="746">εἴπερ τι Κάλχας εὖ φρονῶν μαντεύεται.</l>
</sp>

<sp><speaker>ΧΟΡΟΣ</speaker>
<l n="747">ποὶον; τί δʼ εἰδὼς τοῦδε πράγματος πάρει;</l>
</sp>

<sp><speaker>ΑΓΓΕΛΟΣ</speaker>
<l n="748">τοσοῦτον οἶδα καὶ παρὼν ἐτύγχανον.</l>
<l n="749">ἐκ γὰρ συνέδρου καὶ τυραννικοῦ κύκλου</l>
<l n="750">Κάλχας μεταστὰς οἶος Ἀτρειδῶν δίχα,</l>
<l n="751">ἐς χεῖρα Τεύκρου δεξιὰν φιλοφρόνως</l>
<l n="752">θεὶς εἶπε κἀπέσκηψε παντοίᾳ τέχνῃ</l>
<l n="753">εἶρξαι κατʼ ἦμαρ τοὐμφανὲς τὸ νῦν τόδε</l>
<l n="754">Αἴανθʼ ὑπὸ σκηναῖσι μηδʼ ἀφέντʼ ἐᾶν,</l>
<l n="755">εἰ ζῶντʼ ἐκεῖνον εἰσιδεῖν θέλοι ποτέ.</l>
<l n="756">ἐλᾷ γὰρ αὐτὸν τήνδʼ ἔθʼ ἡμέραν μόνην</l>
<l n="757">δίας Ἀθάνας μῆνις, ὡς ἔφη λέγων.</l>


<note n="742">παρεῖναι Hartung: παρήκειν codd. plerique</note>
<note n="743">κέρδιον Κac, p: -ιστον Lrpat</note>
<note n="747">πάρει Reiske: πέρι codd.</note>
<note n="756">την δε θ]ημεραν μονην Π 1: τῇδέ θʼ (τῇδʼ ἔθʼ Bothe) ἡμέρᾳ μόνῃ codd.</note>

<pb n="100"/>

<l n="758">τὰ γὰρ περισσὰ κἀνόνητα σώματα</l>
<l n="759">πίπτειν βαρείαις πρὸς θεῶν δυσπραξίαις</l>
<l n="760">ἔφασχʼ ὁ μάντις, ὅστις ἀνθρώπου φύσιν</l>
<l n="761">βλαστὼν ἔπειτα μὴ κατʼ ἄνθρωπον φρονῇ.</l>
<l n="762">κεῖνος δʼ ἀπʼ οἴκων εὐθὺς ἐξορμώμενος</l>
<l n="763">ἄνους καλῶς λέγοντος ηὑρέθη πατρός.</l>
<l n="764">ὁ μὲν γὰρ αὐτὸν ἐννέπει, “τέκνον, δορὶ</l>
<l n="765">βούλου κρατεῖν μέν, σὺν θεῷ δʼ ἀεὶ κρατεῖν.”</l>
<l n="766">ὁ δʼ ὑψικόμπως κἀφρόνως ἠμείψατο,</l>
<l n="767">“πάτερ, θεοῖς μὲν κἂν ὁ μηδὲν ὢν ὁμοῦ</l>
<l n="768">κράτος κατακτήσαιτʼ· ἐγὼ δὲ καὶ δίχα</l>
<l n="769">κείνων πέποιθα τοῦτʼ ἐπισπάσειν κλέος.”</l>
<l n="770">τοσόνδʼ ἐκόμπει μῦθον. εἶτα δεύτερον</l>
<l n="771">δίας Ἀθάνας, ἡνίκʼ ὀτρύνουσά νιν</l>
<l n="772">ηὐδᾶτʼ ἐπʼ ἐχθροῖς χεῖρα φοινίαν τρέπειν,</l>
<l n="773">τότʼ ἀντιφωνεῖ δεινὸν ἄρρητόν τʼ ἔπος·</l>
<l n="774">“ἄνασσα, τοῖς ἄλλοισιν Ἀργείων πέλας</l>
<l n="775">ἵστω, καθʼ ἡμᾶς δʼ οὔποτʼ ἐνρήξει μάχη.”</l>
<l n="776">τοιοῖσδέ τοι λόγοισιν ἀστεργῆ θεᾶς</l>
<l n="777">ἐκτήσατʼ ὀργήν, οὐ κατʼ ἄνθρωπον φρονῶν.</l>
<l n="778">ἀλλʼ εἴπερ ἔστι τῇδʼ ἔθʼ ἡμέρᾳ, τάχʼ ἂν</l>
<l n="779">γενοίμεθʼ αὐτοῦ σὺν θεῷ σωτήριοι.</l>
<l n="780">τοσαῦθʼ ὁ μάντις εἶφʼ· ὁ δʼ εὐθὺς ἐξ ἕδρας</l>
<l n="781">πέμπει μέ σοι φέροντα τάσδʼ ἐπιστολὰς</l>
<l n="782">Τεῦκρος φυλάσσειν. εἰ δʼ ἀπεστερήμεθα,</l>
<l n="783">οὐκ ἔστιν ἁνὴρ κεῖνος, εἰ Κάλχας σοφός.</l>


<note n="775">ἐνρήξει Ll.-J.: ἐκ- codd.</note>
<note n="778">ἔθʼ Lobeck: θʼ Lrpat</note>
<note n="782">ἄρʼ ὑστερήμεθα Schenkl</note>


<pb n="102"/>

</sp>

<sp><speaker>ΧΟΡΟΣ</speaker>
<l n="784">ὦ δαΐα Τέκμησσα, δυσμόρων γένος,</l>
<l n="785">ὅρα μολοῦσα τόνδʼ ὁποῖʼ ἔπη θροεῖ.</l>
<l n="786">ξυρεῖ γὰρ ἐν χρῷ τοῦτο μὴ χαίρειν τινά.</l>
</sp>

<sp><speaker>ΤΕΚΜΗΣΣΑ</speaker>
<l n="787">τί μʼ αὖ τάλαιναν, ἀρτίως πεπαυμένην</l>
<l n="788">κακῶν ἀτρύτων, ἐξ ἕδρας ἀνίστατε;</l>
</sp>

<sp><speaker>ΧΟΡΟΣ</speaker>
<l n="789">τοῦδʼ εἰσάκουε τἀνδρός, ὡς ἥκει φέρων</l>
<l n="790">Αἴαντος ἡμῖν πρᾶξιν ἣν ἤλγησʼ ἐγώ.</l>
</sp>

<sp><speaker>ΤΕΚΜΗΣΣΑ</speaker>
<l n="791">οἴμοι, τί φής, ἄνθρωπε; μῶν ὀλώλαμεν;</l>
</sp>

<sp><speaker>ΑΓΓΕΛΟΣ</speaker>
<l n="792">οὐκ οἶδα τὴν σὴν πρᾶξιν, Αἴαντος δʼ ὅτι,</l>
<l n="793">θυραῖος εἴπερ ἐστίν, οὐ θαρσῶ πέρι.</l>
</sp>

<sp><speaker>ΤΕΚΜΗΣΣΑ</speaker>
<l n="794">καὶ μὴν θυραῖος, ὥστε μʼ ὠδίνειν τί φής.</l>
</sp>

<sp><speaker>ΑΓΓΕΛΟΣ</speaker>
<l n="795">ἐκεῖνον εἴργειν Τεῦκρος ἐξεφίεται</l>
<l n="796">σκηνῆς ὕπαυλον μηδʼ ἀφιέναι μόνον.</l>
</sp>

<sp><speaker>ΤΕΚΜΗΣΣΑ</speaker>
<l n="797">ποῦ δʼ ἐστὶ Τεῦκρος, κἀπὶ τῷ λέγει τάδε;</l>
</sp>

<sp><speaker>ΑΓΓΕΛΟΣ</speaker>
<l n="798">πάρεστʼ ἐκεῖνος ἄρτι· τήνδε δʼ ἔξοδον</l>
<l n="799"><add>τὴν</add> ὀλεθρίαν Αἴαντος ἐλπίζει φέρειν.</l>


<note n="784">δυσμόρων Paehler: δύσμορον codd.</note>
<note n="794">θυραῖός <add>γʼ</add> Elmsley</note>
<note n="799"><add>τὴν</add> L1.-J.</note>

<pb n="104"/>

</sp>

<sp><speaker>ΤΕΚΜΗΣΣΑ</speaker>
<l n="800">οἴμοι τάλαινα, τοῦ ποτʼ ἀνθρώπων μαθών;</l>
</sp>

<sp><speaker>ΑΓΓΕΛΟΣ</speaker>
<l n="801">τοῦ Θεστορείου μάντεως, καθʼ ἡμέραν</l>
<l n="802">τὴν νῦν ὃ τούτῳ θάνατον ἢ βίον φέρει.</l>
</sp>

<sp><speaker>ΤΕΚΜΗΣΣΑ</speaker>
<l n="803">οἲ ʼγώ, φίλοι, πρόστητʼ ἀναγκαίας τύχης,</l>
<l n="804">καὶ σπεύσαθʼ οἱ μὲν Τεῦκρον ἐν τάχει μολεῖν,</l>
<l n="805">οἱ δʼ ἑσπέρους ἀγκῶνας, οἱ δʼ ἀντηλίους</l>
<l n="806">ζητεῖτʼ ἰόντες τἀνδρὸς ἔξοδον κακήν.</l>
<l n="807">ἔγνωκα γὰρ δὴ φωτὸς ἠπατημένη</l>
<l n="808">καὶ τῆς παλαιᾶς χάριτος ἐκβεβλημένη.</l>
<l n="809">οἴμοι, τί δράσω, τέκνον; οὐχ ἱδρυτέον.</l>
<l n="810">ἀλλʼ εἶμι κἀγὼ κεῖσʼ ὅποιπερ ἂν σθένω.</l>
<l n="811">χωρῶμεν, ἐγκονῶμεν, οὐχ ἕδρας ἀκμή.</l>
<l n="812"><del>σῴζειν θέλοντες ἄνδρα γʼ ὃς σπεύδῃ θανεῖν.</del></l>
</sp>

<sp><speaker>ΧΟΡΟΣ</speaker>
<l n="813">χωρεῖν ἑτοῖμος, κοὐ λόγῳ δείξω μόνον.</l>
<l n="814">τάχος γὰρ ἔργου καὶ ποδῶν ἅμʼ ἕψεται.</l>


<note n="802">ὃ τούτῳ Pearson: ὅτʼ αὐτῷ Lat</note>
<note n="812">del. Dindorf</note>

<pb n="106"/>

</sp>

<sp><speaker>ΑΙΑΣ</speaker>
<l n="815">ὁ μὲν σφαγεὺς ἕστηκεν ᾗ τομώτατος</l>
<l n="816">γένοιτʼ ἄν, εἴ τῳ καὶ λογίζεσθαι σχολή,</l>
<l n="817">δῶρον μὲν ἀνδρὸς Ἕκτορος ξένων ἐμοὶ</l>
<l n="818">μάλιστα μισηθέντος, ἐχθίστου θʼ ὁρᾶν.</l>
<l n="819">πέπηγε δʼ ἐν γῇ πολεμίᾳ τῇ Τρῳάδι,</l>
<l n="820">σιδηροβρῶτι θηγάνῃ νεηκονής·</l>
<l n="821">ἔπηξα δʼ αὐτὸν εὖ περιστείλας ἐγώ,</l>
<l n="822">εὐνούστατον τῷδʼ ἀνδρὶ διὰ τάχους θανεῖν.</l>
<l n="823">οὕτω μὲν εὐσκευοῦμεν· ἐκ δὲ τῶνδέ μοι</l>
<l n="824">σὺ πρῶτος, ὦ Ζεῦ, καὶ γὰρ εἰκός, ἄρκεσον.</l>
<l n="825">αἰτήσομαι δέ σʼ οὐ μακρὸν γέρας λαβεῖν.</l>
<l n="826">πέμψον τινʼ ἡμῖν ἄγγελον, κακὴν φάτιν</l>
<l n="827">Τεύκρῳ φέροντα, πρῶτος ὥς με βαστάσῃ</l>
<l n="828">πεπτῶτα τῷδε περὶ νεορράντῳ ξίφει,</l>
<l n="829">καὶ μὴ πρὸς ἐχθρῶν του κατοπτευθεὶς πάρος</l>
<l n="830">ῥιφθῶ κυσὶν πρόβλητος οἰωνοῖς θʼ ἕλωρ.</l>
<l n="831">τοσαῦτά σʼ, ὦ Ζεῦ, προστρέπω, καλῶ δʼ ἅμα</l>
<l n="832">πομπαῖον Ἑρμῆν χθόνιον εὖ με κοιμίσαι,</l>
<l n="833">ξὺν ἀσφαδᾴστῳ καὶ ταχεῖ πηδήματι</l>
<l n="834">πλευρὰν διαρρήξαντα τῷδε φασγάνῳ.</l>
<l n="835">καλῶ δʼ ἀρωγοὺς τὰς ἀεί τε παρθένους</l>
<l n="836">ἀεί θʼ ὁρώσας πάντα τἀν βροτοῖς πάθη,</l>
<l n="837">σεμνὰς Ἐρινῦς τανύποδας, μαθεῖν ἐμὲ</l>
<l n="838">πρὸς τῶν Ἀτρειδῶν ὡς διόλλυμαι τάλας.</l>
<l n="839"><del>καί σφας κακοὺς κάκιστα καὶ πανωλέθρους</del></l>

<note n="839-42">del. Wesseling; alii alia secludunt</note>

<pb n="108"/>

<l n="840"><del>ξυναρπάσειαν, ὥσπερ εἰσορῶσʼ ἐμὲ</del></l>
<l n="841"><del>αὐτοσφαγῆ πίπτοντα· τὼς αὐτοσφαγεῖς</del></l>
<l n="842"><del>πρὸς τῶν φιλίστων ἐκγόνων ὀλοίατο.</del></l>
<l n="843">ἴτʼ, ὦ ταχεῖαι ποίνιμοί τʼ Ἐρινύες,</l>
<l n="844">γεύεσθε, μὴ φείδεσθε πανδήμου στρατοῦ.</l>
<l n="845">σὺ δʼ, ὦ τὸν αἰπὺν οὐρανὸν διφρηλατῶν</l>
<l n="846">Ἥλιε, πατρῴαν τὴν ἐμὴν ὅταν χθόνα</l>
<l n="847">ἴδῃς, ἐπισχὼν χρυσόνωτον ἡνίαν</l>
<l n="848">ἄγγειλον ἄτας τὰς ἐμὰς μόρον τʼ ἐμὸν</l>
<l n="849">γέροντι πατρὶ τῇ τε δυστήνῳ τροφῷ.</l>
<l n="850">ἦ που τάλαινα, τήνδʼ ὅταν κλύῃ φάτιν,</l>
<l n="851">ἥσει μέγαν κωκυτὸν ἐν πάσῃ πόλει.</l>
<l n="852">ἀλλʼ οὐδὲν ἔργον ταῦτα θρηνεῖσθαι μάτην·</l>
<l n="853">ἀλλʼ ἀρκτέον τὸ πρᾶγμα σὺν τάχει τινί.</l>
<l n="854"><del>ὦ θάνατε θάνατε, νῦν μʼ ἐπίσκεψαι μολών·</del></l>
<l n="855"><del>καίτοι σὲ μὲν κἀκεῖ προσαυδήσω ξυνών.</del></l>
<l n="856"><del>σὲ δʼ ὦ φαεννῆς ἡμέρας τὸ νῦν σέλας,</del></l>
<l n="857"><del>καὶ τὸν διφρευτὴν Ἥλιον προσεννέπω,</del></l>
<l n="858"><del>πανύστατον δὴ κοὔποτʼ αὖθις ὕστερον.</del></l>
<l n="859">ὦ φέγγος, ὦ γῆς ἱερὸν οἰκείας πέδον</l>
<l n="860">Σαλαμῖνος, ὦ πατρῷον ἑστίας βάθρον,</l>
<l n="861">κλειναί τʼ Ἀθῆναι, καὶ τὸ σύντροφον γένος,</l>
<l n="862">κρῆναί τε ποταμοί θʼ οἵδε, καὶ τὰ Τρωικὰ</l>
<l n="863">πεδία προσαυδῶ, χαίρετʼ, ὦ τροφῆς ἐμοί·</l>
<l n="864">τοῦθʼ ὑμὶν Αἴας τοὔπος ὕστατον θροεῖ,</l>
<l n="865">τὰ δʼ ἄλλʼ ἐν Ἅιδου τοῖς κάτω μυθήσομαι.</l>


<note n="854-58">del. Campe: 854–65 del. Zwierlein: alii alia secludunt</note>

<pb n="110"/>

</sp>

<sp><speaker>ΗΜΙΧΟΡΙΟΝ</speaker>
<l n="866">πόνος πόνῳ πόνον φέρει.</l>
    <l n="867">πᾷ πᾷ</l>
<l n="868">πᾷ γὰρ οὐκ ἔβαν ἐγώ;</l>
<l n="869">κοὐδεὶς ἐπισπᾶταί με συμμαθεῖν τόπος.</l>
<l n="870">ἰδοὺ ἰδού·</l>
<l n="871">δοῦπον αὖ κλύω τινά.</l>
</sp>

<sp><speaker>ΗΜΙΧΟΡΙΟΝ</speaker>
<l n="872">ἡμῶν γε ναὸς κοινόπλουν ὁμιλίαν.</l>
</sp>

<sp><speaker>ΗΜΙΧΟΡΙΟΝ</speaker>
<l n="873">τί οὖν δή;</l>
</sp>

<sp><speaker>ΗΜΙΧΟΡΙΟΝ</speaker>
<l n="874">πᾶν ἐστίβηται πλευρὸν ἕσπερον νεῶν.</l>
</sp>

<sp><speaker>ΗΜΙΧΟΡΙΟΝ</speaker>
<l n="875">ἔχεις οὖν;</l>
</sp>

<sp><speaker>ΗΜΙΧΟΡΙΟΝ</speaker>
<l n="876">πόνου γε πλῆθος κοὐδὲν εἰς ὄψιν πλέον.</l>
</sp>

<sp><speaker>ΗΜΙΧΟΡΙΟΝ</speaker>
<l n="877">ἀλλʼ οὐδὲ μὲν δὴ τὴν ἀφʼ ἡλίου βολῶν</l>
<l n="878">κέλευθον ἁνὴρ οὐδαμοῦ δηλοῖ φανείς.</l>
</sp>

<sp><speaker>ΧΟΡΟΣ</speaker>
<milestone unit="strophe" n="1"/>
<l n="879">τίς ἂν δῆτά μοι, τίς ἂν φιλοπόνων</l>
<l n="880">ἁλιαδᾶν ἔχων ἀύπνους ἄγρας</l>
<l n="881">ἢ τίς Ὀλυμπιάδων θεᾶν, ἢ ῥυτῶν</l>
<l n="882">Βοσπορίων ποταμῶν,</l>
<l n="885">τὸν ὠμόθυμον εἴ ποθι</l>



<note n="869">ἐπισπᾶταί Wecklein: ἐπίσταταί codd.</note>
<note n="879">δῆτα Hermann: δή codd.</note>
<note n="884">post ποταμῶν add. ἴδρις codd. praeter Mosqu. gr. 504</note>

<pb n="112"/>

<l n="886">πλαζόμενον λεύσσων</l>
<l n="887">ἀπύοι; σχέτλια γὰρ</l>
<l n="888">ἐμέ γε τὸν μακρῶν ἀλάταν πόνων</l>
<l n="889">οὐρίῳ μὴ πελάσαι δρόμῳ,</l>
<l n="890">ἀλλʼ ἀμενηνὸν ἄνδρα μὴ λεύσσειν ὅπου.</l>
</sp>

<sp><speaker>ΤΕΚΜΗΣΣΑ</speaker>
<l n="891">ἰώ μοί μοι.</l>
</sp>

<sp><speaker>ΧΟΡΟΣ</speaker>
<l n="892">τίνος βοὴ πάραυλος ἐξέβη νάπους;</l>
</sp>

<sp><speaker>ΤΕΚΜΗΣΣΑ</speaker>
<l n="893">ἰὼ τλήμων.</l>
</sp>

<sp><speaker>ΧΟΡΟΣ</speaker>
<l n="894">τὴν δουρίληπτον δύσμορον νύμφην ὁρῶ</l>
<l n="895">Τέκμησσαν, οἴκτῳ τῷδε συγκεκραμένην.</l>
</sp>

<sp><speaker>ΤΕΚΜΗΣΣΑ</speaker>
<l n="896">οἴχωκʼ, ὄλωλα, διαπεπόρθημαι, φίλοι.</l>
</sp>

<sp><speaker>ΧΟΡΟΣ</speaker>
<l n="897">τί δʼ ἔστιν;</l>
</sp>

<sp><speaker>ΤΕΚΜΗΣΣΑ</speaker>
<l n="898">Αἴας ὅδʼ ἡμῖν ἀρτίως νεοσφαγὴς</l>
<l n="899">κεῖται, κρυφαίῳ φασγάνῳ περιπτυχής.</l>
</sp>

<sp><speaker>ΧΟΡΟΣ</speaker>
<l n="900">ὤμοι ἐμῶν νόστων·</l>
<l n="901">ὤμοι, κατέπεφνες, ἄναξ,</l>
<l n="902">τόνδε συνναύταν, τάλας·</l>
<l n="903">ὢ ταλαίφρων γυνή.</l>


<note n="902">τάλας Hermann: ἰὼ τάλας codd. plerique</note>
<note n="903">ὢ Dawe: ἰὼ codd. plerique</note>

<pb n="114"/>

</sp>

<sp><speaker>ΤΕΚΜΗΣΣΑ</speaker>
<l n="904">ὡς ὧδε τοῦδʼ ἔχοντος αἰάζειν πάρα.</l>
</sp>

<sp><speaker>ΧΟΡΟΣ</speaker>
<l n="905">τίνος ποτʼ ἆρʼ ἔπραξε χειρὶ δύσμορος;</l>
</sp>

<sp><speaker>ΤΕΚΜΗΣΣΑ</speaker>
<l n="906">αὐτὸς πρὸς αὐτοῦ, δῆλον· ἐν γάρ οἱ χθονὶ</l>
<l n="907">πηκτὸν τόδʼ ἔγχος περιπετοῦς κατηγορεῖ.</l>
</sp>

<sp><speaker>ΧΟΡΟΣ</speaker>
<l n="908">ὤμοι ἐμᾶς ἄτας, οἷος ἄρʼ αἱμάχθης,</l>
<l n="910">ἄφαρκτος φίλων·</l>
<l n="911">ἐγὼ δʼ ὁ πάντα κωφός, ὁ πάντʼ ἄιδρις,</l>
<l n="912">κατημέλησα. πᾷ πᾷ</l>
<l n="913">κεῖται ὁ δυστράπελος</l>
<l n="914">δυσώνυμος Αἴας;</l>
</sp>

<sp><speaker>ΤΕΚΜΗΣΣΑ</speaker>
<l n="915">οὔτοι θεατός· ἀλλά νιν περιπτυχεῖ</l>
<l n="916">φάρει καλύψω τῷδε παμπήδην, ἐπεὶ</l>
<l n="917">οὐδεὶς ἂν ὅστις καὶ φίλος τλαίη βλέπειν</l>
<l n="918">φυσῶντʼ ἄνω πρὸς ῥῖνας ἔκ τε φοινίας</l>
<l n="919">πληγῆς μελανθὲν αἷμʼ ἀπʼ οἰκείας σφαγῆς.</l>
<l n="920">οἴμοι, τί δράσω; τίς σε βαστάσει φίλων;</l>
<l n="921">ποῦ Τεῦκρος; ὡς ἀκμαῖος ἂν βαίη μολὼν</l>
<l n="922">πεπτῶτʼ ἀδελφὸν τόνδε συγκαθαρμόσαι.</l>
<l n="923">ὦ δύσμορʼ Αἴας, οἷος ὢν οἵως ἔχεις,</l>
<l n="924">ὡς καὶ παρʼ ἐχθροῖς ἄξιος θρήνων τυχεῖν.</l>


<note n="907">περιπετοῦς Musgrave: -πετὲς codd.</note>
<note n="910">ἄφαρκτος Dindorf: ἄφρακτος codd.</note>
<note n="921">ἂν βαίη μολὼν Pantazides: εἰ βαίη μόλοι codd.</note>

<pb n="116"/>

</sp>

<sp><speaker>ΧΟΡΟΣ</speaker>
<milestone unit="antistrophe" n="1"/>
<l n="925">ἔμελλες, τάλας, ἔμελλες χρόνῳ</l>
<l n="926">στερεόφρων ἄρʼ ἐξανύσσειν κακὰν</l>
<l n="927">μοῖραν ἀπειρεσίων πόνων· τοῖά μοι</l>
<l n="928">πάννυχα καὶ φαέθοντʼ</l>
<l n="930">ἀνεστέναζες ὠμόφρων</l>
<l n="931">ἐχθοδόπʼ Ἀτρείδαις</l>
<l n="932">οὐλίῳ σὺν πάθει.</l>
<l n="933">μέγας ἄρʼ ἦν ἐκεῖνος ἄρχων χρόνος</l>
<l n="935">πημάτων, ἦμος ἀριστόχειρ</l>
<l n="936"><add>−⏑⏑−</add> ὅπλων ἔκειτʼ ἀγὼν πέρι.</l>
</sp>

<sp><speaker>ΤΕΚΜΗΣΣΑ</speaker>
<l n="937">ἰώ μοί μοι.</l>
</sp>

<sp><speaker>ΧΟΡΟΣ</speaker>
<l n="938">χωρεῖ πρὸς ἧπαρ, οἶδα, γενναία δύη.</l>
</sp>

<sp><speaker>ΤΕΚΜΗΣΣΑ</speaker>
<l n="939">ἰώ μοί μοι.</l>
</sp>

<sp><speaker>ΧΟΡΟΣ</speaker>
<l n="940">οὐδέν σʼ ἀπιστῶ καὶ δὶς οἰμῶξαι, γύναι,</l>
<l n="941">τοιοῦδʼ ἀποβλαφθεῖσαν ἀρτίως φίλου.</l>
</sp>

<sp><speaker>ΤΕΚΜΗΣΣΑ</speaker>
<l n="942">σοὶ μὲν δοκεῖν ταῦτʼ ἔστʼ, ἐμοὶ δʼ ἄγαν φρονεῖν.</l>
</sp>

<sp><speaker>ΧΟΡΟΣ</speaker>
<l n="943">ξυναυδῶ.</l>


<note n="936"><add>χρυσοτύπων</add> ex. gr. suppl. Campbell</note>

<pb n="118"/>

</sp>

<sp><speaker>ΤΕΚΜΗΣΣΑ</speaker>
<l n="944">οἴμοι, τέκνον, πρὸς οἷα δουλείας ζυγὰ</l>
<l n="945">χωροῦμεν, οἷοι νῷν ἐφεστᾶσι σκοποί.</l>
</sp>

<sp><speaker>ΧΟΡΟΣ</speaker>
<l n="946">ὤμοι, ἀναλγήτων</l>
<l n="947">δισσῶν ἐθρόησας ἄναυδʼ</l>
<l n="948">ἔργʼ Ἀτρειδᾶν τῷδʼ ἄχει.</l>
<l n="949">ἀλλʼ ἀπείργοι θεός.</l>
</sp>

<sp><speaker>ΤΕΚΜΗΣΣΑ</speaker>
<l n="950">οὐκ ἂν τάδʼ ἔστη τῇδε μὴ θεῶν μέτα.</l>
</sp>

<sp><speaker>ΧΟΡΟΣ</speaker>
<l n="951">ἄγαν ὑπερβριθές γε τἄχθος ἤνυσαν.</l>
</sp>

<sp><speaker>ΤΕΚΜΗΣΣΑ</speaker>
<l n="952">τοιόνδε μέντοι Ζηνὸς ἡ δεινὴ θεὸς</l>
<l n="953">Παλλὰς φυτεύει πῆμʼ Ὀδυσσέως χάριν.</l>
</sp>

<sp><speaker>ΧΟΡΟΣ</speaker>
<l n="955">ἦ ῥα κελαινώπᾳ θυμῷ ἐφυβρίζει</l>
<l n="956">πολύτλας ἀνήρ,</l>
<l n="957">γελᾷ δὲ τοῖσδε μαινομένοις ἄχεσιν</l>
<l n="958">πολὺν γέλωτα, φεῦ φεῦ,</l>
<l n="959">ξύν τε διπλοῖ βασιλῆς</l>
<l n="960">κλύοντες Ἀτρεῖδαι.</l>


<note n="947-48">ἄναυδʼ ἔργʼ Hermann: ἄναυδον ἔργον codd.</note>
<note n="951">γε τἄχθος Blaydes: τε ἄχθος r: ἄχθος Lpat</note>
<note n="955">κελαινώπᾳ θυμῷ L1.-J.: -αν -ὸν Lrpat et Π 3, sed -ῶπα codd. pauci, Hesych., Eustath.</note>
<note n="957">τοῖσδε Elmsley: τοῖσι t: τοῖς cett.</note>

<pb n="120"/>

</sp>

<sp><speaker>ΤΕΚΜΗΣΣΑ</speaker>
<l n="961">οἱ δʼ οὖν γελώντων κἀπιχαιρόντων κακοῖς</l>
<l n="962">τοῖς τοῦδʼ· ἴσως τοι, κεἰ βλέποντα μὴ ʼπόθουν,</l>
<l n="963">θανόντʼ ἂν οἰμώξειαν ἐν χρείᾳ δορός.</l>
<l n="964">οἱ γὰρ κακοὶ γνώμαισι τἀγάθʼ ἐν χεροῖν</l>
<l n="965">ἔχοντες οὐκ ἴσασι πρίν τις ἐκβάλῃ.</l>
<l n="966">ἐμοὶ πικρὸς τέθνηκεν ᾗ κείνοις γλυκύς,</l>
<l n="967">αὑτῷ δὲ τερπνός· ὧν γὰρ ἠράσθη τυχεῖν</l>
<l n="968">ἐκτήσαθʼ αὑτῷ, θάνατον ὅνπερ ἤθελεν.</l>
<l n="969"><del>τί δῆτα τοῦδʼ ἐπεγγελῷεν ἂν κάτα;</del></l>
<l n="970">θεοῖς τέθνηκεν οὗτος, οὐ κείνοισιν, οὔ.</l>
<l n="971">πρὸς ταῦτʼ Ὀδυσσεὺς ἐν κενοῖς ὑβριζέτω.</l>
<l n="972">Αἴας γὰρ αὐτοῖς οὐκέτʼ ἐστίν, ἀλλʼ ἐμοὶ</l>
<l n="973">λιπὼν ἀνίας καὶ γόους διοίχεται.</l>
</sp>

<sp><speaker>ΤΕΥΚΡΟΣ</speaker>
<l n="974">ἰώ μοί μοι.</l>
</sp>

<sp><speaker>ΧΟΡΟΣ</speaker>
<l n="975">σίγησον· αὐδὴν γὰρ δοκῶ Τεύκρου κλύειν</l>
<l n="976">βοῶντος ἄτης τῆσδʼ ἐπίσκοπον μέλος.</l>
</sp>

<sp><speaker>ΤΕΥΚΡΟΣ</speaker>
<l n="977">ὦ φίλτατʼ Αἴας, ὦ ξύναιμον ὄμμʼ ἐμοί,</l>
<l n="978">ἆρʼ ἠμπόληκας ὥσπερ ἡ φάτις κρατεῖ;</l>
</sp>

<sp><speaker>ΧΟΡΟΣ</speaker>
<l n="979">ὄλωλεν ἁνήρ, Τεῦκρε, τοῦτʼ ἐπίστασο.</l>


<note n="964">τἀγάθʼ ἐν J, coni. Reiske: τἀγαθὸν codd. plerique</note>
<note n="966">ᾗ Eustathius, coni. Schneidewin: ἢ codd.</note>
<note n="969">del. Schneidewin</note>

<pb n="122"/>

</sp>

<sp><speaker>ΤΕΥΚΡΟΣ</speaker>
<l n="980">ὤμοι βαρείας ἆρα τῆς ἐμῆς τύχης.</l>
</sp>

<sp><speaker>ΧΟΡΟΣ</speaker>
<l n="981">ὡς ὧδʼ ἐχόντων—</l>
</sp>

<sp><speaker>ΤΕΥΚΡΟΣ</speaker>
<l n="982">ὢ τάλας ἐγώ, τάλας.</l>
</sp>

<sp><speaker>ΧΟΡΟΣ</speaker>
<l n="983">πάρα στενάζειν.</l>
</sp>

<sp><speaker>ΤΕΥΚΡΟΣ</speaker>
<l n="984">ὦ περισπερχὲς πάθος.</l>
</sp>

<sp><speaker>ΧΟΡΟΣ</speaker>
<l n="985">ἄγαν γε, Τεῦκρε.</l>
</sp>

<sp><speaker>ΤΕΥΚΡΟΣ</speaker>
<l n="986">φεῦ τάλας. τί γὰρ τέκνον</l>
<l n="987">τὸ τοῦδε, ποῦ μοι γῆς κυρεῖ τῆς Τρῳάδος;</l>
</sp>

<sp><speaker>ΧΟΡΟΣ</speaker>
<l n="985">μόνος παρὰ σκηναῖσιν.</l>
</sp>

<sp><speaker>ΤΕΥΚΡΟΣ</speaker>
<l n="986">οὐχ ὅσον τάχος</l>
<l n="987">δῆτʼ αὐτὸν ἄξεις δεῦρο, μή τις ὡς κενῆς</l>
<l n="988">σκύμνον λεαίνης δυσμενῶν ἀναρπάσῃ;</l>
<l n="989">ἴθʼ, ἐγκόνει, σύγκαμνε. τοῖς θανοῦσί τοι</l>
<l n="990">φιλοῦσι πάντες κειμένοις ἐπεγγελᾶν.</l>
</sp>

<sp><speaker>ΧΟΡΟΣ</speaker>
<l n="990">καὶ μὴν ἔτι ζῶν, Τεῦκρε, τοῦδέ σοι μέλειν</l>
<l n="991">ἐφίεθʼ ἁνὴρ κεῖνος, ὥσπερ οὖν μέλει.</l>

<pb n="124"/>

</sp>

<sp><speaker>ΤΕΥΚΡΟΣ</speaker>
<l n="992">ὦ τῶν ἁπάντων δὴ θεαμάτων ἐμοὶ</l>
<l n="993">ἄλγιστον ὧν προσεῖδον ὀφθαλμοῖς ἐγώ,</l>
<l n="994">ὁδός θʼ ὁδῶν πασῶν ἀνιάσασα δὴ</l>
<l n="995">μάλιστα τοὐμὸν σπλάγχνον, ἣν δὴ νῦν ἔβην,</l>
<l n="996">ὦ φίλτατʼ Αἴας, τὸν σὸν ὡς ἐπῃσθόμην</l>
<l n="997">μόρον διώκων κἀξιχνοσκοπούμενος.</l>
<l n="998">ὀξεῖα γάρ σου βάξις ὡς θεοῦ τινος</l>
<l n="999">διῆλθʼ Ἀχαιοὺς πάντας ὡς οἴχῃ θανών.</l>
<l n="1000">ἁγὼ κλυὼν δύστηνος ἐκποδὼν μὲν ὢν</l>
<l n="1001">ὑπεστέναζον, νῦν δʼ ὁρῶν ἀπόλλυμαι.</l>
<l n="1002">οἴμοι.</l>
<l n="1003">ἴθʼ, ἐκκάλυψον, ὡς ἴδω τὸ πᾶν κακόν.</l>
<l n="1004">ὦ δυσθέατον ὄμμα καὶ τόλμης πικρᾶς,</l>
<l n="1005">ὅσας ἀνίας μοι κατασπείρας φθίνεις.</l>
<l n="1006">ποῖ γὰρ μολεῖν μοι δυνατόν, εἰς ποίους βροτούς,</l>
<l n="1007">τοῖς σοῖς ἀρήξαντʼ ἐν πόνοισι μηδαμοῦ;</l>
<l n="1008">ἦ πού <add>με</add> Τελαμών, σὸς πατὴρ ἐμός θʼ ἅμα,</l>
<l n="1009">δέξαιτʼ ἂν εὐπρόσωπος ἵλεώς τʼ ἰδὼν</l>
<l n="1010">χωροῦντʼ ἄνευ σοῦ. πῶς γὰρ οὔχ; ὅτῳ πάρα</l>
<l n="1011">μηδʼ εὐτυχοῦντι μηδὲν ἥδιον γελᾶν.</l>
<l n="1012">οὗτος τί κρύψει; ποῖον οὐκ ἐρεῖ κακὸν</l>
<l n="1013">τὸν ἐκ δορὸς γεγῶτα πολεμίου νόθον,</l>
<l n="1014">τὸν δειλίᾳ προδόντα καὶ κακανδρίᾳ</l>
<l n="1015">σέ, φίλτατʼ Αἴας, ἢ δόλοισιν, ὡς τὰ σὰ</l>
<l n="1016">κράτη θανόντος καὶ δόμους νέμοιμι σούς.</l>
<l n="1017">τοιαῦτʼ ἀνὴρ δύσοργος, ἐν γήρᾳ βαρύς,</l>
<l n="1018">ἐρεῖ, πρὸς οὐδὲν εἰς ἔριν θυμούμενος.</l>


<note n="998">an ὡς ἐκ θεοῦ?</note>
<note n="1008">suppl. Küster</note>
<note n="1009">τʼ ἰδὼν Hermann: τʼ ἴσως codd. plerique: θʼ ἅμα p</note>

<pb n="126"/>

<l n="1019">τέλος δʼ ἀπωστὸς γῆς ἀπορριφθήσομαι,</l>
<l n="1020">δοῦλος λόγοισιν ἀντʼ ἐλευθέρου φανείς.</l>
<l n="1021">τοιαῦτα μὲν κατʼ οἶκον· ἐν Τροίᾳ δέ μοι</l>
<l n="1022">πολλοὶ μὲν ἐχθροί, παῦρα δʼ ὠφελήσιμα,</l>
<l n="1023">καὶ ταῦτʼ ἄφαντα σοῦ θανόντος ηὑρόμην.</l>
<l n="1024">οἴμοι, τί δράσω; πῶς σʼ ἀποσπάσω πικροῦ</l>
<l n="1025">τοῦδʼ αἰόλου κνώδοντος; ὦ τάλας, ὑφʼ οὗ</l>
<l n="1026">φονέως ἄρʼ ἐξέπνευσας. εἶδες ὡς χρόνῳ</l>
<l n="1027">ἔμελλέ σʼ Ἕκτωρ καὶ θανὼν ἀποφθίσειν;</l>
<l n="1028"><del>σκέψασθε, πρὸς θεῶν, τὴν τύχην δυοῖν βροτοῖν.</del></l>
<l n="1029"><del>Ἕκτωρ μέν, ᾧ δὴ τοῦδʼ ἐδωρήθη πάρα,</del></l>
<l n="1030"><del>ζωστῆρι πρισθεὶς ἱππικῶν ἐξ ἀντύγων</del></l>
<l n="1031"><del>ἐκνάπτετʼ αἰέν, ἔστʼ ἀπέψυξεν βίον·</del></l>
<l n="1032"><del>οὗτος δʼ ἐκείνου τήνδε δωρεὰν ἔχων</del></l>
<l n="1033"><del>πρὸς τοῦδʼ ὄλωλε θανασίμῳ πεσήματι.</del></l>
<l n="1034"><del>ἆρʼ οὐκ Ἐρινὺς τοῦτʼ ἐχάλκευσε ξίφος</del></l>
<l n="1035"><del>κἀκεῖνον Ἅιδης, δημιουργὸς ἄγριος;</del></l>
<l n="1036"><del>ἐγὼ μὲν οὖν καὶ ταῦτα καὶ τὰ πάντʼ ἀεὶ</del></l>
<l n="1037"><del>φάσκοιμʼ ἂν ἀνθρώποισι μηχανᾶν θεούς·</del></l>
<l n="1038"><del>ὅτῳ δὲ μὴ τάδʼ ἐστὶν ἐν γνώμῃ φίλα,</del></l>
<l n="1039"><del>κεῖνός τʼ ἐκεῖνα στεργέτω κἀγὼ τάδε.</del></l>
</sp>

<sp><speaker>ΧΟΡΟΣ</speaker>
<l n="1040">μὴ τεῖνε μακράν, ἀλλʼ ὅπως κρύψεις τάφῳ</l>
<l n="1041">φράζου τὸν ἄνδρα, χὤ τι μυθήσῃ τάχα.</l>
<l n="1042">βλέπω γὰρ ἐχθρὸν φῶτα, καὶ τάχʼ ἂν κακοῖς</l>
<l n="1043">γελῶν ἃ δὴ κακοῦργος ἐξίκοιτʼ ἀνήρ.</l>


<note n="1023">ταῦτʼ ἄφαντα Jackson: ταῦτα πάντα Lrpat: ταῦθʼ ἅπαντα p</note>
<note n="1028-39">del. Morstadt</note>

<pb n="128"/>

</sp>

<sp><speaker>ΤΕΥΚΡΟΣ</speaker>
<l n="1044">τίς δʼ ἐστὶν ὅντινʼ ἄνδρα προσλεύσσεις στρατοῦ;</l>
</sp>

<sp><speaker>ΧΟΡΟΣ</speaker>
<l n="1045">Μενέλαος, ᾧ δὴ τόνδε πλοῦν ἐστείλαμεν.</l>
</sp>

<sp><speaker>ΧΟΡΟΣ</speaker>
<l n="1046">ὁρῶ· μαθεῖν γὰρ ἐγγὺς ὢν οὐ δυσπετής.</l>
</sp>

<sp><speaker>ΜΕΝΕΛΑΟΣ</speaker>
<l n="1047">οὗτος, σὲ φωνῶ τόνδε τὸν νεκρὸν χεροῖν</l>
<l n="1048">μὴ συγκομίζειν, ἀλλʼ ἐᾶν ὅπως ἔχει.</l>
</sp>

<sp><speaker>ΤΕΥΚΡΟΣ</speaker>
<l n="1049">τίνος χάριν τοσόνδʼ ἀνήλωσας λόγον;</l>
</sp>

<sp><speaker>ΜΕΝΕΛΑΟΣ</speaker>
<l n="1050">δοκοῦντʼ ἐμοί, δοκοῦντα δʼ ὃς κραίνει στρατοῦ.</l>
</sp>

<sp><speaker>ΤΕΥΚΡΟΣ</speaker>
<l n="1051">οὔκουν ἂν εἴποις ἥντινʼ αἰτίαν προθείς;</l>
</sp>

<sp><speaker>ΜΕΝΕΛΑΟΣ</speaker>
<l n="1052">ὁθούνεκʼ αὐτὸν ἐλπίσαντες οἴκοθεν</l>
<l n="1053">ἄγειν Ἀχαιοῖς ξύμμαχόν τε καὶ φίλον,</l>
<l n="1054">ἐξηύρομεν ξυνόντες ἐχθίω Φρυγῶν·</l>
<l n="1055">ὅστις στρατῷ ξύμπαντι βουλεύσας φόνον</l>
<l n="1056">νύκτωρ ἐπεστράτευσεν, ὡς ἕλοι δορί·</l>
<l n="1057">κεἰ μὴ θεῶν τις τήνδε πεῖραν ἔσβεσεν,</l>
<l n="1058">ἡμεῖς μὲν ἂν τῇδʼ ἣν ὅδʼ εἴληχεν τύχῃ</l>
<l n="1059">θανόντες ἂν προὐκείμεθʼ αἰσχίστῳ μόρῳ,</l>
<l n="1060">οὗτος δʼ ἂν ἔζη. νῦν δʼ ἐνήλλαξεν θεὸς</l>
<l n="1061">τὴν τοῦδʼ ὕβριν πρὸς μῆλα καὶ ποίμνας πεσεῖν.</l>


<note n="1054">ξυνόντες Reiske: ζητοῦντες codd.: ξυνόντʼ ἔτʼ Günther</note>
<note n="1058">τῇδʼ Kousis: τήνδʼ codd. | τύχῃ Ll.-j.: τύχην codd.</note>
<note n="1059">λαχόντες Helvetius</note>

<pb n="130"/>

<l n="1062">ὧν οὕνεκʼ αὐτὸν οὔτις ἔστʼ ἀνὴρ σθένων</l>
<l n="1063">τοσοῦτον ὥστε σῶμα τυμβεῦσαι τάφῳ,</l>
<l n="1064">ἀλλʼ ἀμφὶ χλωρὰν ψάμαθον ἐκβεβλημένος</l>
<l n="1065">ὄρνισι φορβὴ παραλίοις γενήσεται.</l>
<l n="1066">πρὸς ταῦτα μηδὲν δεινὸν ἐξάρῃς μένος.</l>
<l n="1067">εἰ γὰρ βλέποντος μὴ ʼδυνήθημεν κρατεῖν,</l>
<l n="1068">πάντως θανόντος γʼ ἄρξομεν, κἂν μὴ θέλῃς,</l>
<l n="1069">χερσὶν παρευθύνοντες. οὐ γὰρ ἔσθʼ ὅπου</l>
<l n="1070">λόγων ἀκοῦσαι ζῶν ποτʼ ἠθέλησʼ ἐμῶν.</l>
<l n="1071">καίτοι κακοῦ πρὸς ἀνδρὸς ὄντα δημότην</l>
<l n="1072">μηδὲν δικαιοῦν τῶν ἐφεστώτων κλύειν.</l>
<l n="1073">οὐ γάρ ποτʼ οὔτʼ ἂν ἐν πόλει νόμοι καλῶς</l>
<l n="1074">φέροιντʼ ἄν, ἔνθα μὴ καθεστήκοι δέος,</l>
<l n="1075">οὔτʼ ἂν στρατός γε σωφρόνως ἄρχοιτʼ ἔτι,</l>
<l n="1076">μηδὲν φόβου πρόβλημα μηδʼ αἰδοῦς ἔχων.</l>
<l n="1077">ἀλλʼ ἄνδρα χρή, κἂν σῶμα γεννήσῃ μέγα,</l>
<l n="1078">δοκεῖν πεσεῖν ἂν κἂν ἀπὸ σμικροῦ κακοῦ.</l>
<l n="1079">δέος γὰρ ᾧ πρόσεστιν αἰσχύνη θʼ ὁμοῦ,</l>
<l n="1080">σωτηρίαν ἔχοντα τόνδʼ ἐπίστασο·</l>
<l n="1081">ὅπου δʼ ὑβρίζειν δρᾶν θʼ ἃ βούλεται παρῇ,</l>
<l n="1082">ταύτην νόμιζε τὴν πόλιν χρόνῳ ποτὲ</l>
<l n="1083">ἐξ οὐρίων δραμοῦσαν ἐς βυθὸν πεσεῖν.</l>
<l n="1084">ἀλλʼ ἑστάτω μοι καὶ δέος τι καίριον,</l>
<l n="1085">καὶ μὴ δοκῶμεν δρῶντες ἃν ἡδώμεθα</l>
<l n="1086">οὐκ ἀντιτείσειν αὖθις ἃν λυπώμεθα.</l>
<l n="1087">ἕρπει παραλλὰξ ταῦτα. πρόσθεν οὗτος ἦν</l>
<l n="1088">αἴθων ὑβριστής, νῦν δʼ ἐγὼ μέγʼ αὖ φρονῶ.</l>
<l n="1089">καί σοι προφωνῶ τόνδε μὴ θάπτειν, ὅπως</l>
<l n="1090">μὴ τόνδε θάπτων αὐτὸς ἐς ταφὰς πέσῃς.</l>



<note n="1071">ὄντα Reiske: ἄνδρα codd.</note>

<pb n="132"/>

</sp>

<sp><speaker>ΧΟΡΟΣ</speaker>
<l n="1091">Μενέλαε, μὴ γνώμας ὑποστήσας σοφὰς</l>
<l n="1092">εἶτʼ αὐτὸς ἐν θανοῦσιν ὑβριστὴς γένῃ.</l>
</sp>

<sp><speaker>ΤΕΥΚΡΟΣ</speaker>
<l n="1093">οὐκ ἄν ποτʼ, ἄνδρες, ἄνδρα θαυμάσαιμʼ ἔτι,</l>
<l n="1094">ὃς μηδὲν ὢν γοναῖσιν εἶθʼ ἁμαρτάνει,</l>
<l n="1095">ὅθʼ οἱ δοκοῦντες εὐγενεῖς πεφυκέναι</l>
<l n="1096">τοιαῦθʼ ἁμαρτάνουσιν ἐν λόγοις ἔπη.</l>
<l n="1097">ἄγʼ, εἴπʼ ἀπʼ ἀρχῆς αὖθις, ἦ σὺ φὴς ἄγειν</l>
<l n="1098">τόνδʼ ἄνδρʼ Ἀχαιοῖς δεῦρο σύμμαχον λαβών;</l>
<l n="1099">οὐκ αὐτὸς ἐξέπλευσεν ὡς αὑτοῦ κρατῶν;</l>
<l n="1100">ποῦ σὺ στρατηγεῖς τοῦδε; ποῦ δὲ σοὶ λεὼν</l>
<l n="1101">ἔξεστʼ ἀνάσσειν ὧν ὅδʼ ἤγετʼ οἴκοθεν;</l>
<l n="1102">Σπάρτης ἀνάσσων ἦλθες, οὐχ ἡμῶν κρατῶν·</l>
<l n="1103">οὐδʼ ἔσθʼ ὅπου σοὶ τόνδε κοσμῆσαι πλέον</l>
<l n="1104">ἀρχῆς ἔκειτο θεσμὸς ἢ καὶ τῷδε σέ.</l>
<l n="1105"><del>ὕπαρχος ἄλλων δεῦρʼ ἔπλευσας, οὐχ ὅλων</del></l>
<l n="1106"><del>στρατηγός, ὥστʼ Αἴαντος ἡγεῖσθαί ποτε.</del></l>
<l n="1107">ἀλλʼ ὧνπερ ἄρχεις ἄρχε, καὶ τὰ σέμνʼ ἔπη</l>
<l n="1108">κόλαζʼ ἐκείνους· τόνδε δʼ, εἴτε μὴ σὺ φὴς</l>
<l n="1109">εἴθʼ ἅτερος στρατηγός, ἐς ταφὰς ἐγὼ</l>
<l n="1110">θήσω δικαίως, οὐ τὸ σὸν δείσας στόμα.</l>
<l n="1111">οὐ γάρ τι τῆς σῆς οὕνεκʼ ἐστρατεύσατο</l>
<l n="1112">γυναικός, ὥσπερ οἱ πόνου πολλοῦ πλέῳ,</l>
<l n="1113">ἀλλʼ οὕνεχʼ ὅρκων οἷσιν ἦν ἐπώμοτος,</l>
<l n="1114">σοῦ δʼ οὐδέν· οὐ γὰρ ἠξίου τοὺς μηδένας.</l>
<l n="1115">πρὸς ταῦτα πλείους δεῦρο κήρυκας λαβὼν</l>


<note n="1101">ἤγετʼ anon.: ἡγεῖτʼ codd.</note>
<note n="1105-6">del. Schneidewin</note>
<note n="1111-17">del. Reichard, 1111–14 del. Wecklein</note>
<note n="1113">ἐπώμοτος Krpat: ἐν- Lpc</note>

<pb n="134"/>

<l n="1116">καὶ τὸν στρατηγὸν ἧκε· τοῦ δὲ σοῦ ψόφου</l>
<l n="1117">οὐκ ἂν στραφείην, ἕως ἂν ᾖς οἷός περ εἶ.</l>
</sp>

<sp><speaker>ΧΟΡΟΣ</speaker>
<l n="1118">οὐδʼ αὖ τοιαύτην γλῶσσαν ἐν κακοῖς φιλῶ·</l>
<l n="1119">τὰ σκληρὰ γάρ τοι, κἂν ὑπέρδικʼ ᾖ, δάκνει.</l>
</sp>

<sp><speaker>ΜΕΝΕΛΑΟΣ</speaker>
<l n="1120">ὁ τοξότης ἔοικεν οὐ σμικρὸν φρονεῖν.</l>
</sp>

<sp><speaker>ΤΕΥΚΡΟΣ</speaker>
<l n="1121">οὐ γὰρ βάναυσον τὴν τέχνην ἐκτησάμην.</l>
</sp>

<sp><speaker>ΜΕΝΕΛΑΟΣ</speaker>
<l n="1122">μέγʼ ἄν τι κομπάσειας, ἀσπίδʼ εἰ λάβοις.</l>
</sp>

<sp><speaker>ΤΕΥΚΡΟΣ</speaker>
<l n="1123">κἂν ψιλὸς ἀρκέσαιμι σοί γʼ ὡπλισμένῳ.</l>
</sp>

<sp><speaker>ΜΕΝΕΛΑΟΣ</speaker>
<l n="1124">ἡ γλῶσσά σου τὸν θυμὸν ὡς δεινὸν τρέφει.</l>
</sp>

<sp><speaker>ΤΕΥΚΡΟΣ</speaker>
<l n="1125">ξὺν τῷ δικαίῳ γὰρ μέγʼ ἔξεστιν φρονεῖν.</l>
</sp>

<sp><speaker>ΜΕΝΕΛΑΟΣ</speaker>
<l n="1126">δίκαια γὰρ τόνδʼ εὐτυχεῖν κτείναντά με;</l>
</sp>

<sp><speaker>ΤΕΥΚΡΟΣ</speaker>
<l n="1127">κτείναντα; δεινόν γʼ εἶπας, εἰ καὶ ζῇς θανών.</l>
</sp>

<sp><speaker>ΜΕΝΕΛΑΟΣ</speaker>
<l n="1128">θεὸς γὰρ ἐκσῴζει με, τῷδε δʼ οἴχομαι.</l>
</sp>

<sp><speaker>ΤΕΥΚΡΟΣ</speaker>
<l n="1129">μή νυν ἀτίμα θεούς, θεοῖς σεσωμένος.</l>

<pb n="136"/>

</sp>

<sp><speaker>ΜΕΝΕΛΑΟΣ</speaker>
<l n="1130">ἐγὼ γὰρ ἂν ψέξαιμι δαιμόνων νόμους;</l>
</sp>

<sp><speaker>ΤΕΥΚΡΟΣ</speaker>
<l n="1131">εἰ τοὺς θανόντας οὐκ ἐᾷς θάπτειν παρών.</l>
</sp>

<sp><speaker>ΜΕΝΕΛΑΟΣ</speaker>
<l n="1132">τούς γʼ αὐτὸς αὐτοῦ πολεμίους· οὐ γὰρ καλόν;</l>
</sp>

<sp><speaker>ΤΕΥΚΡΟΣ</speaker>
<l n="1133">ἦ σοὶ γὰρ Αἴας πολέμιος προὔστη ποτέ;</l>
</sp>

<sp><speaker>ΜΕΝΕΛΑΟΣ</speaker>
<l n="1134">μισοῦντʼ ἐμίσει· καὶ σὺ τοῦτʼ ἠπίστασο.</l>
</sp>

<sp><speaker>ΤΕΥΚΡΟΣ</speaker>
<l n="1135">κλέπτης γὰρ αὐτοῦ ψηφοποιὸς ηὑρέθης.</l>
</sp>

<sp><speaker>ΜΕΝΕΛΑΟΣ</speaker>
<l n="1136">ἐν τοῖς δικασταῖς, οὐκ ἐμοί, τόδʼ ἐσφάλη.</l>
</sp>

<sp><speaker>ΤΕΥΚΡΟΣ</speaker>
<l n="1137">πόλλʼ ἂν καλῶς λάθρᾳ σὺ κλέψειας κακά.</l>
</sp>

<sp><speaker>ΜΕΝΕΛΑΟΣ</speaker>
<l n="1138">τοῦτʼ εἰς ἀνίαν τοὔπος ἔρχεταί τινι.</l>
</sp>

<sp><speaker>ΤΕΥΚΡΟΣ</speaker>
<l n="1139">οὐ μᾶλλον, ὡς ἔοικεν, ἢ λυπήσομεν.</l>
</sp>

<sp><speaker>ΜΕΝΕΛΑΟΣ</speaker>
<l n="1140">ἕν σοι φράσω· τόνδʼ ἐστὶν οὐχὶ θαπτέον.</l>


<note n="1132">notam interrogationis posuit Dobree</note>
<note n="1137">καλῶς L: κακῶς cett.</note>

<pb n="138"/>

</sp>

<sp><speaker>ΤΕΥΚΡΟΣ</speaker>
<l n="1141">ἀλλʼ ἀντακούσῃ τοῦθʼ ἕν, ὡς τεθάψεται.</l>
</sp>

<sp><speaker>ΜΕΝΕΛΑΟΣ</speaker>
<l n="1142">ἤδη ποτʼ εἶδον ἄνδρʼ ἐγὼ γλώσσῃ θρασὺν</l>
<l n="1143">ναύτας ἐφορμήσαντα χειμῶνος τὸ πλεῖν,</l>
<l n="1144">ᾧ φθέγμʼ ἂν οὐκ ἐνηῦρες, ἡνίκʼ ἐν κακῷ</l>
<l n="1145">χειμῶνος εἴχετʼ, ἀλλʼ ὑφʼ εἵματος κρυφεὶς</l>
<l n="1146">πατεῖν παρεῖχε τῷ θέλοντι ναυτίλων.</l>
<l n="1147">οὕτω δὲ καὶ σὲ καὶ τὸ σὸν λάβρον στόμα</l>
<l n="1148">σμικροῦ νέφους τάχʼ ἄν τις ἐκπνεύσας μέγας</l>
<l n="1149">χειμὼν κατασβέσειε τὴν πολλὴν βοήν.</l>
</sp>

<sp><speaker>ΤΕΥΚΡΟΣ</speaker>
<l n="1150">ἐγὼ δέ γʼ ἄνδρʼ ὄπωπα μωρίας πλέων,</l>
<l n="1151">ὃς ἐν κακοῖς ὕβριζε τοῖσι τῶν πέλας.</l>
<l n="1152">κᾆτʼ αὐτὸν εἰσιδών τις ἐμφερὴς ἐμοὶ</l>
<l n="1153">ὀργήν θʼ ὁμοῖος εἶπε τοιοῦτον λόγον,</l>
<l n="1154">“ὤνθρωπε, μὴ δρᾶ τοὺς τεθνηκότας κακῶς·</l>
<l n="1155">εἰ γὰρ ποήσεις, ἴσθι πημανούμενος.”</l>
<l n="1156">τοιαῦτʼ ἄνολβον ἄνδρʼ ἐνουθέτει παρών.</l>
<l n="1157">ὁρῶ δέ τοί νιν, κἄστιν, ὡς ἐμοὶ δοκεῖ,</l>
<l n="1158">οὐδείς ποτʼ ἄλλος ἢ σύ. μῶν ᾐνιξάμην;</l>
</sp>

<sp><speaker>ΜΕΝΕΛΑΟΣ</speaker>
<l n="1159">ἄπειμι· καὶ γὰρ αἰσχρόν, εἰ πύθοιτό τις</l>
<l n="1160">λόγοις κολάζειν ᾧ βιάζεσθαι πάρα.</l>
</sp>

<sp><speaker>ΤΕΥΚΡΟΣ</speaker>
<l n="1161">ἄφερπέ νυν. κἀμοὶ γὰρ αἴσχιστον κλύειν</l>
<l n="1162">ἀνδρὸς ματαίου φλαῦρʼ ἔπη μυθουμένου.</l>


<note n="1141">τοῦθ’ ἕν Wecklein: τοῦτον codd. plerique</note>
<note n="1144">ἐνηῦρες Hartung: ἂν ηὗρες codd.</note>

<pb n="140"/>

</sp>

<sp><speaker>ΧΟΡΟΣ</speaker>
<l n="1163">ἔσται μεγάλης ἔριδός τις ἀγών.</l>
<l n="1164">ἀλλʼ ὡς δύνασαι, Τεῦκρε, ταχύνας</l>
<l n="1165">σπεῦσον κοίλην κάπετόν τινʼ ἰδεῖν</l>
<l n="1166">τῷδʼ, ἔνθα βροτοῖς τὸν ἀείμνηστον</l>
<l n="1167">τάφον εὐρώεντα καθέξει.</l>
</sp>

<sp><speaker>ΤΕΥΚΡΟΣ</speaker>
<l n="1168">καὶ μὴν ἐς αὐτὸν καιρὸν οἵδε πλησίοι</l>
<l n="1169">πάρεισιν ἀνδρὸς τοῦδε παῖς τε καὶ γυνή,</l>
<l n="1170">τάφον περιστελοῦντε δυστήνου νεκροῦ.</l>
<l n="1171">ὦ παῖ, πρόσελθε δεῦρο, καὶ σταθεὶς πέλας</l>
<l n="1172">ἱκέτης ἔφαψαι πατρός, ὅς σʼ ἐγείνατο.</l>
<l n="1173">θάκει δὲ προστρόπαιος ἐν χεροῖν ἔχων</l>
<l n="1174">κόμας ἐμὰς καὶ τῆσδε καὶ σαυτοῦ τρίτου,</l>
<l n="1175">ἱκτήριον θησαυρόν. εἰ δέ τις στρατοῦ</l>
<l n="1176">βίᾳ σʼ ἀποσπάσειε τοῦδε τοῦ νεκροῦ,</l>
<l n="1177">κακὸς κακῶς ἄθαπτος ἐκπέσοι χθονός,</l>
<l n="1178">γένους ἅπαντος ῥίζαν ἐξημημένος,</l>
<l n="1179">αὔτως ὅπωσπερ τόνδʼ ἐγὼ τέμνω πλόκον.</l>
<l n="1180">ἔχʼ αὐτόν, ὦ παῖ, καὶ φύλασσε, μηδέ σε</l>
<l n="1181">κινησάτω τις, ἀλλὰ προσπεσὼν ἔχου,</l>
<l n="1182">ὑμεῖς τε μὴ γυναῖκες ἀντʼ ἀνδρῶν πέλας</l>
<l n="1183">παρέστατʼ, ἀλλʼ ἀρήγετʼ, ἔστʼ ἐγὼ μόλω</l>
<l n="1184">τάφου μεληθεὶς τῷδε, κἂν μηδεὶς ἐᾷ.</l>
</sp>

<sp><speaker>ΧΟΡΟΣ</speaker>
<milestone unit="strophe" n="1"/>
<l n="1185">τίς ἄρα νέατος, ἐς πότε λή-</l>
<l n="1186">ξει πολυπλάγκτων ἐτέων ἀριθμός,</l>

<pb n="142"/>

<l n="1187">τὰν ἄπαυστον αἰὲν ἐμοὶ δορυσσοήτων</l>
<l n="1188">μόχθων ἄταν ἐπάγων</l>
<l n="1190">ἂν τὰν εὐρώδη Τροΐαν,</l>
<l n="1191">δύστανον ὄνειδος Ἑλλάνων;</l>
<milestone unit="antistrophe" n="1"/>
<l n="1192">ὄφελε πρότερον αἰθέρα δῦ-</l>
<l n="1193">ναι μέγαν ἢ τὸν πολύκοινον Ἅιδαν</l>
<l n="1195">κεῖνος ἁνήρ, ὃς στυγερῶν ἔδειξεν ὅ-</l>
<l n="1196">πλων Ἕλλασιν κοινὸν Ἄρη.</l>
<l n="1197">ὦ πόνοι πρόγονοι πόνων·</l>
<l n="1198">κεῖνος γὰρ ἔπερσεν ἀνθρώπους.</l>
<milestone unit="strophe" n="2"/>
<l n="1199">ἐκεῖνος οὐ στεφάνων οὔ-</l>
<l n="1200">τε βαθειᾶν κυλίκων νεῖ-</l>
<l n="1201">μεν ἐμοὶ τέρψιν ὁμιλεῖν,</l>
<l n="1202">οὔτε γλυκὺν αὐλῶν ὄτοβον δυσ-</l>
<l n="1203">μόρῳ, οὔτʼ ἐννυχίαν τέρψιν ἰαύειν·</l>
<l n="1205">ἐρώτων δʼ ἐρώτων ἀπέπαυσεν, ὤμοι.</l>
<l n="1206">κεῖμαι δʼ ἀμέριμνος οὕτως,</l>
<l n="1207">ἀεὶ πυκιναῖς δρόσοις</l>
<l n="1208">τεγγόμενος κόμας,</l>
<l n="1210">λυγρᾶς μνήματα Τροίας.</l>
<milestone unit="antistrophe" n="2"/>
<l n="1211">καὶ πρὶν μὲν ἐννυχίου δεί-</l>
<l n="1212">ματος ἦν μοι προβολὰ καὶ</l>
<l n="1213">βελέων θούριος Αἴας·</l>
<l n="1214">νῦν δʼ οὗτος ἀνεῖται στυγερῷ δαίμονι.</l>
<l n="1215">τίς μοι, τίς ἔτʼ οὖν τέρψις ἐπέσται;</l>
<l n="1216">γενοίμαν ἵνʼ ὑλᾶεν ἔπεστι πόντῳ</l>
<l n="1217">πρόβλημʼ ἁλίκλυστον, ἄκραν</l>


<note n="1190">ἂν τὰν Ahrens: ἀνὰ τὰν codd.: τάνδ ἂν Lobeck</note>
<note n="1199">οὐ Hermann: οὔτε codd.</note>
<note n="1202">δυσμόρῳ Blaydes: -μορος codd.</note>
<note n="1211">αἰὲν νυχίου G. Wolff: <add>ἦν</add> νυχίου Günther</note>
<note n="1218">πόντῳ Morstadt: πόντου codd.</note>

<pb n="144"/>

<l n="1218">ὑπὸ πλάκα Σουνίου,</l>
<l n="1219">τὰς ἱερὰς ὅπως</l>
<l n="1220">προσείποιμεν Ἀθάνας.</l>
</sp>

<sp><speaker>ΤΕΥΚΡΟΣ</speaker>
<l n="1223">καὶ μὴν ἰδὼν ἔσπευσα τὸν στρατηλάτην</l>
<l n="1224">Ἀγαμέμνονʼ ἡμῖν δεῦρο τόνδʼ ὁρμώμενον·</l>
<l n="1225">δῆλος δέ μοὐστὶ σκαιὸν ἐκλύσων στόμα.</l>
</sp>

<sp><speaker>ΑΓΑΜΕΜΝΩΝ</speaker>
<l n="1226">σὲ δὴ τὰ δεινὰ ῥήματʼ ἀγγέλλουσί μοι</l>
<l n="1227">τλῆναι καθʼ ἡμῶν ὧδʼ ἀνοιμωκτεὶ χανεῖν.</l>
<l n="1228">σέ τοι, τὸν ἐκ τῆς αἰχμαλωτίδος λέγω·</l>
<l n="1229">ἦ που τραφεὶς ἂν μητρὸς εὐγενοῦς ἄπο</l>
<l n="1230">ὑψήλʼ ἐφώνεις κἀπʼ ἄκρων ὡδοιπόρεις,</l>
<l n="1231">ὅτʼ οὐδὲν ὢν τοῦ μηδὲν ἀντέστης ὕπερ,</l>
<l n="1232">κοὔτε στρατηγοὺς οὔτε ναυάρχους μολεῖν</l>
<l n="1233">ἡμᾶς Ἀχαιῶν οὔτε σοῦ διωμόσω,</l>
<l n="1234">ἀλλʼ αὐτὸς ἄρχων, ὡς σὺ φής, Αἴας ἔπλει.</l>
<l n="1235">ταῦτʼ οὐκ ἀκούειν μεγάλα πρὸς δούλων κακά;</l>
<l n="1236">ποίου κέκραγας ἀνδρὸς ὧδʼ ὑπέρφρονα,</l>
<l n="1237">ποῦ βάντος ἢ ποῦ στάντος οὗπερ οὐκ ἐγώ;</l>
<l n="1238">οὐκ ἆρʼ Ἀχαιοῖς ἄνδρες εἰσὶ πλὴν ὅδε;</l>
<l n="1239">πικροὺς ἔοιγμεν τῶν Ἀχιλλείων ὅπλων</l>
<l n="1240">ἀγῶνας Ἀργείοισι κηρῦξαι τότε,</l>
<l n="1241">εἰ πανταχοῦ φανούμεθʼ ἐκ Τεύκρου κακοί,</l>
<l n="1242">κοὐκ ἀρκέσει ποθʼ ὑμὶν οὐδʼ ἡσσημένοις</l>
<l n="1243">εἴκειν ἃ τοῖς πολλοῖσιν ἤρεσκεν κριταῖς,</l>
<l n="1244">ἀλλʼ αἰὲν ἡμᾶς ἢ κακοῖς βαλεῖτέ που</l>
<l n="1245">ἢ σὺν δόλῳ κεντήσεθʼ οἱ λελειμμένοι.</l>

<pb n="146"/>

<l n="1246">ἐκ τῶνδε μέντοι τῶν τρόπων οὐκ ἄν ποτε</l>
<l n="1247">κατάστασις γένοιτʼ ἂν οὐδενὸς νόμου,</l>
<l n="1248">εἰ τοὺς δίκῃ νικῶντας ἐξωθήσομεν</l>
<l n="1249">καὶ τοὺς ὄπισθεν ἐς τὸ πρόσθεν ἄξομεν.</l>
<l n="1250">ἀλλʼ εἰρκτέον τάδʼ ἐστίν· οὐ γὰρ οἱ πλατεῖς</l>
<l n="1251">οὐδʼ εὐρύνωτοι φῶτες ἀσφαλέστατοι,</l>
<l n="1252">ἀλλʼ οἱ φρονοῦντες εὖ κρατοῦσι πανταχοῦ.</l>
<l n="1253">μέγας δὲ πλευρὰ βοῦς ὑπὸ σμικρᾶς ὅμως</l>
<l n="1254">μάστιγος ὀρθὸς εἰς ὁδὸν πορεύεται.</l>
<l n="1255">καὶ σοὶ προσέρπον τοῦτʼ ἐγὼ τὸ φάρμακον</l>
<l n="1256">ὁρῶ τάχʼ, εἰ μὴ νοῦν κατακτήσῃ τινά·</l>
<l n="1257">ὃς τἀνδρὸς οὐκέτʼ ὄντος, ἀλλʼ ἤδη σκιᾶς,</l>
<l n="1258">θαρσῶν ὑβρίζεις κἀξελευθεροστομεῖς.</l>
<l n="1259">οὐ σωφρονήσεις; οὐ μαθὼν ὃς εἶ φύσιν</l>
<l n="1260">ἄλλον τινʼ ἄξεις ἄνδρα δεῦρʼ ἐλεύθερον,</l>
<l n="1261">ὅστις πρὸς ἡμᾶς ἀντὶ σοῦ λέξει τὰ σά;</l>
<l n="1262">σοῦ γὰρ λέγοντος οὐκέτʼ ἂν μάθοιμʼ ἐγώ·</l>
<l n="1263">τὴν βάρβαρον γὰρ γλῶσσαν οὐκ ἐπαΐω.</l>
</sp>

<sp><speaker>ΧΟΡΟΣ</speaker>
<l n="1264">εἴθʼ ὑμὶν ἀμφοῖν νοῦς γένοιτο σωφρονεῖν·</l>
<l n="1265">τούτου γὰρ οὐδὲν σφῷν ἔχω λῷον φράσαι.</l>
</sp>

<sp><speaker>ΤΕΥΚΡΟΣ</speaker>
<l n="1266">φεῦ, τοῦ θανόντος ὡς ταχεῖά τις βροτοῖς</l>
<l n="1267">χάρις διαρρεῖ καὶ προδοῦσʼ ἁλίσκεται,</l>
<l n="1268">εἰ σοῦ γʼ ὅδʼ ἁνὴρ οὐδʼ ἐπὶ σμικρὸν λόγον,</l>
<l n="1269">Αἴας, ἔτʼ ἴσχει μνῆστιν, οὗ σὺ πολλάκις</l>
<l n="1270">τὴν σὴν προτείνων προὔκαμες ψυχὴν δορί·</l>
<l n="1271">ἀλλʼ οἴχεται δὴ πάντα ταῦτʼ ἐρριμμένα.</l>


<note n="1257">τἀνδρὸς Wecklein: ἀνδρὸς codd.</note>
<note n="1268">σμικρὸν λόγον Reiske: -ων -ῶν Lrpa</note>

<pb n="148"/>

<l n="1272">ὦ πολλὰ λέξας ἄρτι κἀνόητʼ ἔπη,</l>
<l n="1273">οὐ μνημονεύεις οὐκέτʼ οὐδέν, ἡνίκα</l>
<l n="1274">ἑρκέων ποθʼ ὑμᾶς ἐντὸς ἐγκεκλῃμένους,</l>
<l n="1275">ἤδη τὸ μηδὲν ὄντας ἐν τροπῇ δορός,</l>
<l n="1276">ἐρρύσατʼ ἐλθὼν μοῦνος, ἀμφὶ μὲν νεῶν</l>
<l n="1277">ἄκροισιν ἤδη ναυτικοῖς θʼ ἑδωλίοις</l>
<l n="1278">πυρὸς φλέγοντος, ἐς δὲ ναυτικὰ σκάφη</l>
<l n="1279">πηδῶντος ἄρδην Ἕκτορος τάφρων ὕπερ;</l>
<l n="1280">τίς ταῦτʼ ἀπεῖρξεν; οὐχ ὅδʼ ἦν ὁ δρῶν τάδε,</l>
<l n="1281">ὃν οὐδαμοῦ φής, οὗ σὺ μή, βῆναι ποδί;</l>
<l n="1282">ἆρʼ ὑμὶν οὗτος ταῦτʼ ἔδρασεν ἔνδικα;</l>
<l n="1283">χὤτʼ αὖθις αὐτὸς Ἕκτορος μόνος μόνου,</l>
<l n="1284">λαχών τε κἀκέλευστος, ἦλθεν ἀντίος,</l>
<l n="1285">οὐ δραπέτην τὸν κλῆρον ἐς μέσον καθείς,</l>
<l n="1286">ὑγρᾶς ἀρούρας βῶλον, ἀλλʼ ὃς εὐλόφου</l>
<l n="1287">κυνῆς ἔμελλε πρῶτος ἅλμα κουφιεῖν;</l>
<l n="1288">ὅδʼ ἦν ὁ πράσσων ταῦτα, σὺν δʼ ἐγὼ παρών,</l>
<l n="1289">ὁ δοῦλος, οὑκ τῆς βαρβάρου μητρὸς γεγώς.</l>
<l n="1290">δύστηνε, ποῖ βλέπων ποτʼ αὐτὰ καὶ θροεῖς;</l>
<l n="1291">οὐκ οἶσθα σοῦ πατρὸς μὲν ὃς προὔφυ πατὴρ</l>
<l n="1292">τἀρχαῖον ὄντα Πέλοπα βάρβαρον Φρύγα;</l>
<l n="1293">Ἀτρέα δʼ, ὃς αὖ σʼ ἔσπειρε, δυσσεβέστατον</l>
<l n="1294">προθέντʼ ἀδελφῷ δεῖπνον οἰκείων τέκνων;</l>
<l n="1295">αὐτὸς δὲ μητρὸς ἐξέφυς Κρήσσης, ἐφʼ ᾗ</l>
<l n="1296">λαβὼν ἐπακτὸν ἄνδρʼ ὁ φιτύσας πατὴρ</l>
<l n="1297">ἐφῆκεν ἀλλοῖς ἰχθύσιν διαφθοράν.</l>
<l n="1298">τοιοῦτος ὢν τοιῷδʼ ὀνειδίζεις σποράν;</l>
<l n="1299">ὃς ἐκ πατρὸς μέν εἰμι Τελαμῶνος γεγώς,</l>

<note n="1281">οὗ σὺ μή, βῆναι J. Krauss: οὐδὲ συμβῆναι codd.</note>
<note n="1292">τἀρχαῖον Ll.-J.: ἀρχαῖον codd.</note>

<pb n="150"/>

<l n="1300">ὅστις στρατοῦ τὰ πρῶτʼ ἀριστεύσας ἐμὴν</l>
<l n="1301">ἴσχει ξύνευνον μητέρʼ, ἣ φύσει μὲν ἦν</l>
<l n="1302">βασίλεια, Λαομέδοντος· ἔκκριτον δέ νιν</l>
<l n="1303">δώρημʼ ἐκείνῳ ʼδωκεν Ἀλκμήνης γόνος.</l>
<l n="1304">ἆρʼ ὧδʼ ἄριστος ἐξ ἀριστέοιν δυοῖν</l>
<l n="1305">βλαστὼν ἂν αἰσχύνοιμι τοὺς πρὸς αἵματος,</l>
<l n="1306">οὓς νῦν σὺ τοιοῖσδʼ ἐν πόνοισι κειμένους</l>
<l n="1307">ὠθεῖς ἀθάπτους, οὐδʼ ἐπαισχύνῃ λέγων;</l>
<l n="1308">εὖ νυν τόδʼ ἴσθι, τοῦτον εἰ βαλεῖτέ που,</l>
<l n="1309">βαλεῖτε χἠμᾶς τρεῖς ὁμοῦ συγκειμένους,</l>
<l n="1310">ἐπεὶ καλόν μοι τοῦδʼ ὑπερπονουμένῳ</l>
<l n="1311">θανεῖν προδήλως μᾶλλον ἢ τῆς σῆς ὑπὲρ</l>
<l n="1312">γυναικός, ἢ σοῦ τοῦ θʼ ὁμαίμονος λέγω;</l>
<l n="1313">πρὸς ταῦθʼ ὅρα μὴ τοὐμόν, ἀλλὰ καὶ τὸ σόν.</l>
<l n="1314">ὡς εἴ με πημανεῖς τι, βουλήσῃ ποτὲ</l>
<l n="1315">καὶ δειλὸς εἶναι μᾶλλον ἢ ʼν ἐμοὶ θρασύς.</l>
</sp>

<sp><speaker>ΧΟΡΟΣ</speaker>
<l n="1316">ἄναξ Ὀδυσσεῦ, καιρὸν ἴσθʼ ἐληλυθώς,</l>
<l n="1317">εἰ μὴ ξυνάψων, ἀλλὰ συλλύσων πάρει.</l>
</sp>

<sp><speaker>ΟΔΥΣΣΕΥΣ</speaker>
<l n="1318">τί δʼ ἔστιν, ἄνδρες; τηλόθεν γὰρ ᾐσθόμην</l>
<l n="1319">βοὴν Ἀτρειδῶν τῷδʼ ἐπʼ ἀλκίμῳ νεκρῷ.</l>
</sp>

<sp><speaker>ΑΓΑΜΕΜΝΩΝ</speaker>
<l n="1320">οὐ γὰρ κλυόντες ἐσμὲν αἰσχίστους λόγους,</l>
<l n="1321">ἄναξ Ὀδυσσεῦ, τοῦδʼ ὑπʼ ἀνδρὸς ἀρτίως;</l>


<note n="1312">σοῦ τοῦ θʼ Hertel: τοῦ σοῦ θʼ codd.</note>

<pb n="152"/>

</sp>

<sp><speaker>ΟΔΥΣΣΕΥΣ</speaker>
<l n="1322">ποίους; ἐγὼ γὰρ ἀνδρὶ συγγνώμην ἔχω</l>
<l n="1323">κλυόντι φλαῦρα συμβαλεῖν ἔπη κακά.</l>
</sp>

<sp><speaker>ΑΓΑΜΕΜΝΩΝ</speaker>
<l n="1324">ἤκουσεν αἰσχρά· δρῶν γὰρ ἦν τοιαῦτʼ ἐμέ.</l>
</sp>

<sp><speaker>ΟΔΥΣΣΕΥΣ</speaker>
<l n="1325">τί γάρ σʼ ἔδρασεν, ὥστε καὶ βλάβην ἔχειν;</l>
</sp>

<sp><speaker>ΑΓΑΜΕΜΝΩΝ</speaker>
<l n="1326">οὔ φησʼ ἐάσειν τόνδε τὸν νεκρὸν ταφῆς</l>
<l n="1327">ἄμοιρον, ἀλλὰ πρὸς βίαν θάψειν ἐμοῦ.</l>
</sp>

<sp><speaker>ΟΔΥΣΣΕΥΣ</speaker>
<l n="1328">ἔξεστιν οὖν εἰπόντι τἀληθῆ φίλῳ</l>
<l n="1329">σοὶ μηδὲν ἧσσον ἢ πάρος ξυνηρετεῖν;</l>
</sp>

<sp><speaker>ΑΓΑΜΕΜΝΩΝ</speaker>
<l n="1330">εἴπʼ· ἦ γὰρ εἴην οὐκ ἂν εὖ φρονῶν, ἐπεὶ</l>
<l n="1331">φίλον σʼ ἐγὼ μέγιστον Ἀργείων νέμω.</l>
</sp>

<sp><speaker>ΟΔΥΣΣΕΥΣ</speaker>
<l n="1332">ἄκουέ νυν. τὸν ἄνδρα τόνδε πρὸς θεῶν</l>
<l n="1333">μὴ τλῇς ἄθαπτον ὧδʼ ἀναλγήτως βαλεῖν·</l>
<l n="1334">μηδʼ ἡ βία σε μηδαμῶς νικησάτω</l>
<l n="1335">τοσόνδε μισεῖν ὥστε τὴν δίκην πατεῖν.</l>
<l n="1336">κἀμοὶ γὰρ ἦν ποθʼ οὗτος ἔχθιστος στρατοῦ,</l>
<l n="1337">ἐξ οὗ ʼκράτησα τῶν Ἀχιλλείων ὅπλων,</l>
<l n="1338">ἀλλʼ αὐτὸν ἔμπας ὄντʼ ἐγὼ τοιόνδʼ ἐμοὶ</l>
<l n="1339">οὔ τἂν ἀτιμάσαιμʼ ἄν, ὥστε μὴ λέγειν</l>
<l n="1340">ἕνʼ ἄνδρʼ ἰδεῖν ἄριστον Ἀργείων, ὅσοι</l>
<l n="1341">Τροίαν ἀφικόμεσθα, πλὴν Ἀχιλλέως.</l>


<note n="1336">ἔχθιστος] an οὕχθιστος?</note>
<note n="1339">οὔ τἂν ἀτιμάσαιμ’ ἄν Elmsley: οὐκ ἂν ἀτιμάσαιμ’ ἄν lrp: οὔκουν ἀτιμάσαιμ’ ἄν a</note>

<pb n="154"/>

<l n="1342">ὥστʼ οὐκ ἂν ἐνδίκως γʼ ἀτιμάζοιτό σοι·</l>
<l n="1343">οὐ γάρ τι τοῦτον, ἀλλὰ τοὺς θεῶν νόμους</l>
<l n="1344">φθείροις ἄν. ἄνδρα δʼ οὐ δίκαιον, εἰ θάνοι,</l>
<l n="1345">βλάπτειν τὸν ἐσθλόν, οὐδʼ ἐὰν μισῶν κυρῇς.</l>
</sp>

<sp><speaker>ΑΓΑΜΕΜΝΩΝ</speaker>
<l n="1346">σὺ ταῦτʼ, Ὀδυσσεῦ, τοῦδʼ ὑπερμαχεῖς ἐμοί;</l>
</sp>

<sp><speaker>ΟΔΥΣΣΕΥΣ</speaker>
<l n="1347">ἔγωγʼ· ἐμίσουν δʼ, ἡνίκʼ ἦν μισεῖν καλόν.</l>
</sp>

<sp><speaker>ΑΓΑΜΕΜΝΩΝ</speaker>
<l n="1348">οὐ γὰρ θανόντι καὶ προσεμβῆναί σε χρή;</l>
</sp>

<sp><speaker>ΟΔΥΣΣΕΥΣ</speaker>
<l n="1349">μὴ χαῖρʼ, Ἀτρείδη, κέρδεσιν τοῖς μὴ καλοῖς.</l>
</sp>

<sp><speaker>ΑΓΑΜΕΜΝΩΝ</speaker>
<l n="1350">τόν τοι τύραννον εὐσεβεῖν οὐ ῥᾴδιον.</l>
</sp>

<sp><speaker>ΟΔΥΣΣΕΥΣ</speaker>
<l n="1351">ἀλλʼ εὖ λέγουσι τοῖς φίλοις τιμὰς νέμειν.</l>
</sp>

<sp><speaker>ΑΓΑΜΕΜΝΩΝ</speaker>
<l n="1352">κλύειν τὸν ἐσθλὸν ἄνδρα χρὴ τῶν ἐν τέλει.</l>
</sp>

<sp><speaker>ΟΔΥΣΣΕΥΣ</speaker>
<l n="1353">παῦσαι· κρατεῖς τοι τῶν φίλων νικώμενος.</l>
</sp>

<sp><speaker>ΑΓΑΜΕΜΝΩΝ</speaker>
<l n="1354">μέμνησʼ ὁποίῳ φωτὶ τὴν χάριν δίδως.</l>
</sp>

<sp><speaker>ΟΔΥΣΣΕΥΣ</speaker>
<l n="1355">ὅδʼ ἐχθρὸς ἁνήρ, ἀλλὰ γενναῖός ποτʼ ἦν.</l>


<note n="1348">πρὸς ἐμβῆναι Blaydes</note>

<pb n="156"/>

</sp>

<sp><speaker>ΑΓΑΜΕΜΝΩΝ</speaker>
<l n="1356">τί ποτε ποήσεις; ἐχθρὸν ὧδʼ αἰδῇ νέκυν;</l>
</sp>

<sp><speaker>ΟΔΥΣΣΕΥΣ</speaker>
<l n="1357">νικᾷ γὰρ ἁρετή με τῆς ἔχθρας πλέον.</l>
</sp>

<sp><speaker>ΑΓΑΜΕΜΝΩΝ</speaker>
<l n="1358">τοιοίδε μέντοι φῶτες οὕμπληκτοι βροτῶν.</l>
</sp>

<sp><speaker>ΟΔΥΣΣΕΥΣ</speaker>
<l n="1359">ἦ κάρτα πολλοὶ νῦν φίλοι καὖθις πικροί.</l>
</sp>

<sp><speaker>ΑΓΑΜΕΜΝΩΝ</speaker>
<l n="1360">τοιούσδʼ ἐπαινεῖς δῆτα σὺ κτᾶσθαι φίλους;</l>
</sp>

<sp><speaker>ΟΔΥΣΣΕΥΣ</speaker>
<l n="1361">σκληρὰν ἐπαινεῖν οὐ φιλῶ ψυχὴν ἐγώ.</l>
</sp>

<sp><speaker>ΑΓΑΜΕΜΝΩΝ</speaker>
<l n="1362">ἡμᾶς σὺ δειλοὺς τῇδε θἠμέρᾳ φανεῖς.</l>
</sp>

<sp><speaker>ΟΔΥΣΣΕΥΣ</speaker>
<l n="1363">ἄνδρας μὲν οὖν Ἕλλησι πᾶσιν ἐνδίκους.</l>
</sp>

<sp><speaker>ΑΓΑΜΕΜΝΩΝ</speaker>
<l n="1364">ἄνωγας οὖν με τὸν νεκρὸν θάπτειν ἐᾶν;</l>
</sp>

<sp><speaker>ΟΔΥΣΣΕΥΣ</speaker>
<l n="1365">ἔγωγε· καὶ γὰρ αὐτὸς ἐνθάδʼ ἵξομαι.</l>
</sp>

<sp><speaker>ΑΓΑΜΕΜΝΩΝ</speaker>
<l n="1366">ἦ πάνθʼ ὁμοῖα· πᾶς ἀνὴρ αὑτῷ πονεῖ.</l>
</sp>

<sp><speaker>ΟΔΥΣΣΕΥΣ</speaker>
<l n="1367">τῷ γάρ με μᾶλλον εἰκὸς ἢ ʼμαυτῷ πονεῖν;</l>


<note n="1357">πλέον C: πολύ cett.</note>
<note n="1358">οὕμπληκτοι Blaydes: ἔμπληκτοι codd.</note>

<pb n="158"/>

</sp>

<sp><speaker>ΑΓΑΜΕΜΝΩΝ</speaker>
<l n="1368">σὸν ἆρα τοὔργον, οὐκ ἐμὸν κεκλήσεται.</l>
</sp>

<sp><speaker>ΟΔΥΣΣΕΥΣ</speaker>
<l n="1369">ὧδʼ ἢν ποήσῃς, πανταχῇ χρηστός γʼ ἔσῃ.</l>
</sp>

<sp><speaker>ΑΓΑΜΕΜΝΩΝ</speaker>
<l n="1370">ἀλλʼ εὖ γε μέντοι τοῦτʼ ἐπίστασʼ, ὡς ἐγὼ</l>
<l n="1371">σοὶ μὲν νέμοιμʼ ἂν τῆσδε καὶ μείζω χάριν,</l>
<l n="1372">οὗτος δὲ κἀκεῖ κἀνθάδʼ ὢν ἔμοιγʼ ὁμῶς</l>
<l n="1373">ἔχθιστος ἔσται. σοὶ δὲ δρᾶν ἔξεσθʼ ἃ χρῇς.</l>
</sp>

<sp><speaker>ΧΟΡΟΣ</speaker>
<l n="1374">ὅστις σʼ, Ὀδυσσεῦ, μὴ λέγει γνώμῃ σοφὸν</l>
<l n="1375">φῦναι, τοιοῦτον ὄντα, μῶρός ἐστʼ ἀνήρ.</l>
</sp>

<sp><speaker>ΟΔΥΣΣΕΥΣ</speaker>
<l n="1376">καὶ νῦν γε Τεύκρῳ τἀπὸ τοῦδʼ ἀγγέλλομαι,</l>
<l n="1377">ὅσον τότʼ ἐχθρὸς ἦ, τοσόνδʼ εἶναι φίλος.</l>
<l n="1378">καὶ τὸν θανόντα τόνδε συνθάπτειν θέλω,</l>
<l n="1379">καὶ ξυμπονεῖν καὶ μηδὲν ἐλλείπειν ὅσων</l>
<l n="1380">χρὴ τοῖς ἀρίστοις ἀνδράσιν πονεῖν βροτούς.</l>
</sp>

<sp><speaker>ΤΕΥΚΡΟΣ</speaker>
<l n="1381">ἄριστʼ Ὀδυσσεῦ, πάντʼ ἔχω σʼ ἐπαινέσαι</l>
<l n="1382">λόγοισι· καί μʼ ἔψευσας ἐλπίδος πολύ.</l>
<l n="1383">τούτῳ γὰρ ὢν ἔχθιστος Ἀργείων ἀνὴρ</l>
<l n="1384">μόνος παρέστης χερσίν, οὐδʼ ἔτλης παρὼν</l>
<l n="1385">θανόντι τῷδε ζῶν ἐφυβρίσαι μέγα,</l>
<l n="1386">ὡς ὁ στρατηγὸς οὑπιβρόντητος μολὼν</l>
<l n="1387">αὐτός τε χὠ ξύναιμος ἠθελησάτην</l>


<note n="1369">ὧδ’ ἢν Broadhead (ὧδ’ Polle): ὡς ἂν codd.</note>
<note n="1373">χρῇς Dindorf: χρή codd.</note>
<note n="1377">ἦ Elmsley: ἦν codd.</note>
<note n="1379">ὅσων Zc s.l., coni. Porson: ὅσον cett.</note>

<pb n="160"/>

<l n="1388">λωβητὸν αὐτὸν ἐκβαλεῖν ταφῆς ἄτερ.</l>
<l n="1389">τοιγάρ σφʼ Ὀλύμπου τοῦδʼ ὁ πρεσβεύων πατὴρ</l>
<l n="1390">μνήμων τʼ Ἐρινὺς καὶ τελεσφόρος Δίκη</l>
<l n="1391">κακοὺς κακῶς φθείρειαν, ὥσπερ ἤθελον</l>
<l n="1392">τὸν ἄνδρα λώβαις ἐκβαλεῖν ἀναξίως.</l>
<l n="1393">σὲ δʼ, ὦ γεραιοῦ σπέρμα Λαέρτου πατρός,</l>
<l n="1394">τάφου μὲν ὀκνῶ τοῦδʼ ἐπιψαύειν ἐᾶν,</l>
<l n="1395">μὴ τῷ θανόντι τοῦτο δυσχερὲς ποῶ·</l>
<l n="1396">τὰ δʼ ἄλλα καὶ ξύμπρασσε, κεἴ τινα στρατοῦ</l>
<l n="1397">θέλεις κομίζειν, οὐδὲν ἄλγος ἕξομεν.</l>
<l n="1398">ἐγὼ δὲ τἄλλα πάντα πορσυνῶ· σὺ δὲ</l>
<l n="1399">ἀνὴρ καθʼ ἡμᾶς ἐσθλὸς ὢν ἐπίστασο.</l>
</sp>

<sp><speaker>ΟΔΥΣΣΕΥΣ</speaker>
<l n="1400">ἀλλʼ ἤθελον μέν· εἰ δὲ μή ʼστί σοι φίλον</l>
<l n="1401">πράσσειν τάδʼ ἡμᾶς, εἶμʼ ἐπαινέσας τὸ σόν.</l>
</sp>

<sp><speaker>ΤΕΥΚΡΟΣ</speaker>
<l n="1402">ἅλις· ἤδη γὰρ πολὺς ἐκτέταται</l>
<l n="1403">χρόνος. ἀλλʼ οἱ μὲν κοίλην κάπετον</l>
<l n="1404">χερσὶ ταχύνετε, τοὶ δʼ ὑψίβατον</l>
<l n="1405">τρίποδʼ ἀμφίπυρον λουτρῶν ὁσίων</l>
<l n="1406">θέσθʼ ἐπίκαιρον·</l>
<l n="1407">μία δʼ ἐκ κλισίας ἀνδρῶν ἴλη</l>
<l n="1408">τὸν ὑπασπίδιον κόσμον φερέτω.</l>
<l n="1409">παῖ, σὺ δὲ πατρός γʼ, ὅσον ἰσχύεις,</l>
<l n="1410">φιλότητι θιγὼν πλευρὰς σὺν ἐμοὶ</l>
<l n="1411">τάσδʼ ἐπικούφιζʼ· ἔτι γὰρ θερμαὶ</l>
<l n="1412">σύριγγες ἄνω φυσῶσι μέλαν</l>


<note n="1402-20">del. Dawe (1402–13 μένος del. Nauck)</note>

<pb n="162"/>

<l n="1413">μένος. ἀλλʼ ἄγε πᾶς, φίλος ὅστις ἀνὴρ</l>
<l n="1414">φησὶ παρεῖναι, σούσθω, βάτω,</l>
<l n="1415">τῷδʼ ἀνδρὶ πονῶν τῷ πάντʼ ἀγαθῷ</l>
<l n="1416">†κοὐδενί πω λῴονι θνητῶν†</l>
<l n="1417"><del>Αἴαντος, ὅτʼ ἦν, τότε φωνῶ.</del></l>
</sp>

<sp><speaker>ΧΟΡΟΣ</speaker>
<l n="1418">ἦ πολλὰ βροτοῖς ἔστιν ἰδοῦσιν</l>
<l n="1419">γνῶναι· πρὶν ἰδεῖν δʼ οὐδεὶς μάντις</l>
<l n="1420">τῶν μελλόντων ὅ τι πράξει.</l>
</sp>

<note n="1416">corruptum et forte interpolatum puto</note>
<note n="1417">del. Hermann</note>

        </body></text></TEI>
