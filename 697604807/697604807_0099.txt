

                ACTA  THOMAE  

                καὶ  ἔκπληκτα  εἶδον,  ἀλλὰ  καὶ  ἐνθάδε  πολλοὶ  τοῦ  ὀνάγρου  κατήκουσαν,  

                καὶ  περὶ  τοῦ  δαίμονος  ἐκείνου  ὃν  ἐξήλασεν,  καὶ  ἐθεράπευσεν  τήν  

                τε  γυναῖκά  μου  καὶ  τὴν  θυγατέρα,  καὶ  νῦν  ὑγιαίνουσιν·  καὶ  μισθοὺς  

                οὐκ  ἤτησεν,  ἀλλ’  ἀπαιτεῖ  πίστιν  καὶ  ἁγιωσύνην,  ἵνα  κοινωνοὶ  αὐτῷ  

                5  γένωνται  ἐν  οἷς  διαπράττεται.  τοῦτο  διδάσκει,  σέβειν  καὶ  φοβεῖσθαι  

                ἕνα  θεὸν  τὸν  πάντων  δεσπότην  καὶ  Ἰησοῦν  Χριστὸν  τὸν  υἱὸν  αὐτοῦ,  

                ἵνα  διὰ  τῆς  τοιαύτης  πίστεως  τὴν  αἰώνιον  σχῶσιν  ζωήν.  ὃ  δὲ  ἐσθίει  

                ἄρτος  ἐστὶν  καὶ  ἄλας,  καὶ  τὸ  ποτὸν  αὐτοῦ  ὕδωρ,  καὶ  ἀπὸ  ἑσπέρας  

                ἕως  πρωῒ  πάννυχον  στάσιν  ποιεῖ·  καὶ  ὅσα  ἂν  αἰτήσῃ  τὸν  θεὸν  αὐτοῦ,  

                10  δίδωσιν  αὐτῷ,  καὶ  διδάσκει  θεὸν  ἅγιον  καὶ  ἀγαθὸν  καὶ  Χριστὸν  τὸν  

                236  W.  υἱὸν  αὐτοῦ  ζωὴν  καὶ  ζωοποιόν.  διὸ  καὶ  παραινεῖ  τοῖς  παροῦσιν  

                αὐτῷ  ἐν  ἁγιωσύνῃ  καὶ  ἁγνείᾳ  καὶ  ἀγάπῃ  καὶ  πίστει  προσεύχε-  

                σθαι  αὐτῷ,᾽  

                ταῦτα  ἀκούσας  Μισδαῖος  ὁ  βασιλεὺς  παρὰ  Σιφόρου  πολλοὺς  

                15  ἔπεμψεν  στρατιώτας  εἰς  τὸν  οἶκον  Σιφόρου  τοῦ  στρατηλάτου,  ἀγαγεῖν  

                Θωμᾶν  τὸν  ἀπόστολον  καὶ  πάντας  τοὺς  ἐκεῖσε  εὑρισκομένους.  εἰσελ-  

                θόντες  δὲ  οἱ  πεμφθέντες  ἔνδοθεν  τῆς  οἰκίας  εὗρον  πλῆθος  πολὺ  διδα-  

                σκόμενον  καὶ  Μυγδονίαν  παρὰ  τοῖς  ποσὶν  καθημένην  τοῦ  ἀποστόλου.  

                τὸν  πολὺν  δὲ  οἱ  ἀποσταλέντες  θεασάμενοι  ὄχλον  εἰσελθεῖν  οὐκ  ἐτόλ-  

                20  μησαν·  ἀπελθόντες  δὲ  πρὸς  τὸν  βασιλέα  εἶπον·  ,οὐκ  ἐτολμήσαμέν  τι  

                κἀκείνῳ  εἰπεῖν·  καὶ  γὰρ  ὄχλος  ἦν  πολὺς  περὶ  αὐτόν·  καὶ  Μυγδονία  

                πρὸς  τοῖς  ποσὶν  αὐτοῦ  καθεζομένη  ἠκροᾶτο  τὰ  ὑπ’  αὐτοῦ  λεγόμενα.᾽  

                καὶ  ταῦτα  ἀκούσαντος  Μισδαῖου  τοῦ  βασιλέως  καὶ  Χαρισίου,  

                ἐκπηδήσας  ὁ  Χαρίσιος  ἀπ’  ἔμπροσθεν  τοῦ  βασιλέως  καὶ  ὄχλον  πολὺν  

                25  ἀράμενος  λέγει·  ,ἐγὼ  αὐτὸν  εἰσφέρω,  βασιλεῦ,  καὶ  τὴν  Μυγδονίαν,  

                ἧς  τὸν  νοῦν  ἀφείλατο.᾽  καὶ  ἦλθεν  εἰς  τὴν  οἰκίαν  Σιφόρου  τοῦ  

                στρατηλάτου  μετὰ  πολλῆς  τῆς  ταραχῆς.  καὶ  εὗρεν  αὐτὸν  διδά-  

                σκοντα·  Μυγδονίαν  δὲ  οὐ  κατέλαβεν,  ἀναχωρήσασα  γὰρ  ἦν  εἰς  τὸν  

                οἶκον  αὐτῆς.  

                30  δὲ  Χαρίσιος  εἶπεν  τῷ  ἀποστόλῳ·  ,ἀνάστα,  μάγε  καὶ  φαρμακὲ  

                καὶ  ἐχθρὲ  τοῦ  ἐμοῦ  οἴκου,  καὶ  ἄγομε  εἰς  τὸν  βασιλέα  Μισδαία,  ἵνα  

                περὶ  τῶν  σῶν  μαγειῶν  κἀκεῖ  τὰς  δίκας  ἀποτιννύῃς.᾽  

                ταῦτα  δὲ  αὐτοῦ  εἰπόντος  προσέσχεν  αὐτῷ  ὁ  ἀπόστολος  καὶ  εἶπεν  

                αὐτῷ·  ,αἱ  σαὶ  ἀπειλαὶ  πρὸς  σὲ  ἐπιστρέψουσιν.  ἐμὲ  γὰρ  ἐν  οὐδενὶ  

                35  καταβλάψεις·  μείζων  γὰρ  σοῦ  ἐστιν  καὶ  τοῦ  σοῦ  βασιλέως  καὶ  πάσης  

                237  W.  ὑμῶν  τῆς  στρατιᾶς  ὁ  κύριος  Ἰησοῦς  Χριστὸς  εἰς  ὃν  ἔσχω  καὶ  

                τὰς  ἐλπίδας.᾽    

                9  scr  παννύχιον?  (παννύχον  P)  ||  10  Χρ.]  χρηστὸν  syr  ||  10-11  τὸν - ζωὴν  om  

                syr  || 11  πιστεύουσιν  syr? ||  31  scr  ἄγωμεν  ||  32  μαγιῶν  P |  ἀποτιννύεισ  P ||  

                40  35  μεῖζον  P ||  36  scr  ἔσχον  an  ἔχω?  