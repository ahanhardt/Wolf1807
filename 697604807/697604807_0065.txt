
ACTA  THOMAE  
καὶ  ἀναπαύων  ἐν  σώμασιν  ἀλλοτρίοις·  ὁ  σωτὴρ  τῶν  ἡμετέρων  ψυχῶν·  
ἡ  βρύσις  ἡ  γλυκεῖα  καὶ  ἄφραστος,  ἡ  πηγὴ  ἡ  εὐκατάστατος  καὶ  
καθαρὰ  καὶ  μηδέποτε  θολουμένη·  ὁ  ἐπαμύντωρ  καὶ  βοηθὸς  ἐν  ἀγῶνι  
τῶν  ἰδίων  δούλων,  ὁ  τὸν  ἐχθρὸν  ἀποστρέφων  καὶ  ἀποσοβῶν  ἀφ᾽  
181  W.  5  ἡμῶν,  ὁ  εἰς  πολλοὺς  ἀγῶνας  ὑπὲρ  ἡμῶν  ἀγωνιζόμενος  καὶ  νικᾶν  
ποιῶν  ἡμᾶς  ἐν  πᾶσι·  ὁ  ἀληθὴς  ἀθλητὴς  ἡμῶν  καὶ  ἀήττητος·  ὁ  στρα-  
τηλάτης  ἡμῶν  ὁ  ἅγιος  καὶ  νικηφόρος·  ὁ  τὴν  ἔνδοξον  χαρὰν  παρέχων  
τοῖς  ἰδίοις  καὶ  μηδέποτε  παρερχομένην,  καὶ  ἄνεσιν  τὴν  μηδέποτε  
δόλον  ἔχουσαν·  ὁ  ἀγαθὸς  ποιμὴν  ὁ  ἑαυτὸν  ἐκδοὺς  ὑπὲρ  τῶν  ἰδίων  
10  προβάτων  καὶ  τὸν  λύκον  νικήσας  καὶ  λυτρωσάμενος  τοὺς  ἰδίους  ἄρνας  
καὶ  εἰς  νομήν  ἀγαθὴν  ἀγαγών·  δοξάζομεν  καὶ  ὑμνοῦμεν  σὲ  καὶ  τὸν  
ἀόρατόν  σου  πατέρα  καὶ  τὸ  ἅγιόν  σου  πνεῦμα  καὶ  τὴν  μητέρα  πάσης  
τῆς  κτίσεως'.  
ταῦτα  εἰπόντος  τοῦ  ἀποστόλου  τὸ  παρὸν  πᾶν  πλῆθος  εἰς  αὐτὸν  
15  ἀπέβλεπεν  προσδοκῶν  ἀκοῦσαί  τι  πρὸς  τὸν  πῶλον  λέγοντος.  πολλὴν  
δὲ  ὥραν  σταθεὶς  ὁ  ἀπόστολος  ἔκπληκτος  ὥσπερ  γεγονὼς  καὶ  εἰς  τὸν  
οὐρανὸν  ἀφιδὼν  εἶπεν  τῷ  πώλῳ·  'τίνος  εἶ  καὶ  τίνος  ὑπάρχεις;  ἔκ-  
πληκτα  γάρ  εἰσι  τὰ  διὰ  τοῦ  στόματός  σου  λαληθέντα,  τὰ  καὶ  παρά-  
δοξα  κἀμοί  τε  καὶ  τῷ  ὄχλῳ  φανέντα,  ἃ  καὶ  ἀπόκρυφα  τοῖς  πολλοῖς  
20  τυγχάνειν  εἰώθασι'.  
ὁ  δὲ  πῶλος  ἀποκριθεὶς  εἶπεν·  'τῆς  γενεᾶς  εἰμι  ἐκείνης  τῆς  
ἐξυπηρετησαμένης  τῷ  Βαλαάμ,  ἧς  καὶ  ὁ  κύριός  σου  καὶ  διδάσκαλός  
σου  εἰς  τὸν  καθήκοντά  μοι  κατὰ  γένος  ἐκάθισεν.  κἀγὼ  νῦν  ἀπεστάλην  
σὲ  ἀναπαῦσαι  καθεσθέντα  ἐπάνω  μου·  καὶ  λάβω  πίστιν,  καὶ  προσ-  
25  τεθείη  μοι  ἡ  μερὶς  ἐκείνη  ἣν  νῦν  μέλλω  κτᾶσθαι  διὰ  τῆς  σῆς  
ὑπηρεσίας'.  
εἶπεν  δὲ  αὐτῷ  ἀπόστολος·  'δυνατός  ἐστιν  ἐκεῖνος  ὁ  τὴν  
δωρεάν  σοι  ταύτην  χαρισάμενος  ἵνα  ἕως  τέλους  πληρωθῇ  ἐν  σοὶ  καὶ  
τοῖς  κατὰ  γένος  σοι  διαφέρουσιν·  τούτου  γὰρ  τοῦ  μυστηρίου  ἐγὼ  
30  ἀσθενὴς  καὶ  ἄτονος  ὑπάρχω'.  καὶ  οὐκ  ἐβούλετο  ἐπικαθίσαι  αὐτῷ.  
182  W.  ὁ  δὲ  πῶλος  ἐδέετο  καὶ  ἱκέτευεν  αὐτὸν  ἵνα  εὐλογηθῇ  ὑπ᾽  αὐτοῦ  ἐπορ-  
κούμενος  αὐτῷ.  
τότε  ἀνελθὼν  ὁ  ἀπόστολος  ἐκαθέσθη,  καὶ  εἶπεν  τοῖς  σὺν  αὐτῷ  
οἳ  μὲν  προάγοντες  αὐτὸν  οἳ  δὲ  ἀκολουθοῦντες·  ἔτρεχον  δὲ  πάντες  
35  βουλόμενοι  ἰδεῖν  τὸ  πέρας  καὶ  πῶς  τὸν  πῶλον  ἀπολύει.  
3  θωλουμένη  P || 6  scr  πᾶσιν  || 9  δόλον]  τέλος  syr  || 12  καὶ  post  πν.  om  
syr  ||  16  scr  ὥσπερ  ἔκπλ.  γεγ. || 17  τίς  εἶ  syr  || 22-23  del  σου  prius  an  cum  syr  
καὶ  δ.  σου?  cf  tamen  10,  5-6  ||  30  ἐπικαθῆσαι  P  ||  31  scr  ἐπαρκούμενος  (Vsener)?  
syr  'uehendo' ||  33  εἶπεν  τοῖς]  scr  εἵποντο  